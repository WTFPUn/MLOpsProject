
ณิชา ณัฏฐณิชา เคลื่อนไหวแล้ว หลังมีห่างกันกับ โตโน่ ภาคิน และฝ่ายชายเบนเข็มไปคุยกับสาวคนใหม่

นางเอกสาว ณิชา ณัฏฐณิชา หลังจากมีข่าวคราวประเด็นร้อนเรื่องความรักจากความลือรพระเอกร้องเพลงได้ แอบนอกใจนางเอกสาวแบ๊ว มีภาพและเสียงชัดมาก และมีการโยงถึงคู่ของ ณิชา และ โตโน่

ซึ่งต่อมา ผจก.ของ โตโน่ ภาคิน ได้ออกมาเปิดเผยเรื่องราวดังกล่าว โดยอธิบายว่า ฝ่ายหญิงมาทำงานเป็นผู้ช่วยรายวันแทน ในช่วงที่ตนเองต้องพักรักษาตัวหลังการผ่าตัด ซึ่งฝ่ายหญิงยังได้บอกด้วยว่าไม่มีแฟน ที่ผ่านมามีความสนิทสนมกับ โตโน่ ในลักษณะของเพื่อนร่วมงาน และยังเป็นช่วงที่ โตโน่ ห่างกับแฟนสาว ณิชา เช่นกัน

ทั้งนี้ ผู้จัดการส่วนตัวของ โตโน่ ยังเผยต่อว่า โตโน่สนิทกับฝ่ายหญิงในช่วง 2 อาทิตย์ที่ผ่านมา แต่พอรู้ว่าฝ่ายหญิงมีแฟนแล้วก็เลยขอยุติความสัมพันธ์ทุกอย่างลงในทันที

เรียกว่าเป็นเรื่องราวที่สร้างความสงสัยให้กับแฟนคลับเป็นอย่างมาก เพราะก่อนหน้านี้ ณิชา และ โตโน่ ยังลงภาพคู่ด้วยกัน โดย โตโน่ ได้ไปเยี่ยมครอบครัวของ ณิชา ที่เชียงใหม่และได้อุ้มหลานของ ณิชา จนเป็นภาพฮือฮาได้ฟีลพ่อแม่ลูก เมื่อประมาณปลายเดือนมีนาคมที่ผ่านมา ข่าวดังกล่าวจึงช็อกแฟนคลับที่ติดตามคู่รักคู่นี้และเชียร์มาตลอด

ต้องบอกว่าในประเด็นร้อนตรงกับวันเกิดของ ณิชา พอดีคือ 12 เมษายน ซึ่งทุกคนต่างอวยพรไปในทิศทางเดียวกันอย่างชัดเจนว่าขอให้เธอเข้มแข็งทั้งกายและใจ โดยเฉพาะ แม่ยุ้ย ที่อวยพรลูกสาวได้ชัดเจนที่สุดแม้ไม่ได้ระบุว่าเรื่องอะไร ก็อ่านแล้วเข้าใจได้ทันที 

ล่าสุด ณิชา ณัฏฐณิชา ได้เคลื่อนไหวโพสต์ข้อความผ่านไอจีสตอรี่ โดยเธอลงภาพท้องฟ้าสีส้มสวยงามในยามเย็น พร้อมกับระบุข้อความว่า "วันนี้ท้องฟ้าสวย" (อีโมจิรูปหัวใจสีขาว)
