
โตโน่ ภาคิน” เปิดใจบนเวทีคอนเสิร์ต ขอโทษทุกคนที่ทำเรื่องไม่ดี ฉันมันชั่วเกินไป ขอให้ทุกคนเจอรักที่ดีงาม อย่าทำผิดพลาดเหมือนตน จากนี้ไม่รู้จะเป็นไงต่อ อาจกลับไปอยู่นาเหมือนเดิม

กำลังเป็นดรามาร้อนระอุ กับเรื่องราวความรักของ “โตโน่ ภาคิน คำวิลัยศักดิ์” ที่ห่างแฟนสาว “ณิชา ณัฏฐณิชา ดังวัธนาวณิชย์” ตั้งแต่เมื่อไหร่ไม่มีใครรู้ และไปซุ่มคบกับผู้ช่วยผู้จัดการส่วนตัวของตนเอง แต่สุดท้าย ถูกหนุ่มคนหนึ่งออกมาแฉว่าเป็นชู้กับแฟนของตน ซึ่ง “เมย์” ผู้จัดการส่วนตัวของ โตโน่ บอกว่าพระเอกดังจะไม่ออกมาพูดเรื่องนี้หรือตั้งโต๊ะแถลงข่าวแน่นอน

วันนี้ (13 เม.ย.) โตโน่ ได้มาเล่นคอนเสิร์ตที่ สุโขทัย เจ้าตัวได้ร้องเพลงไประบายความในใจไป เวลา 19.00 น. โตโน่ ภาคิน ขึ้นเวทีที่ถนนข้าวตอก สุโขทัย ในเทศกาลสงกรานต์ที่จัดขึ้น โดยเพลงแรกที่ โตโน่ ร้องคือ “เพลงไม่รักดี” ของ “อุ๊ หฤทัย” จากนั้นก่อนร้องเพลงที่ 2 โตโน่ พูดกับแฟนเพลงว่า “สุโขทัย…ขอโทษที่ทำให้มีแต่เรื่องเสียๆ เด้อ” เพลงที่ 2 ฅนกับควาย โดยก่อนเข้าเพลงที่ 3 เพลงสู้ โตโน่ ได้บอกว่า “เพลงต่อไปขอมอบให้คนที่กำลังมีปัญหาในชีวิต”

จบเพลง เรียกเสียงกรี๊ดจากแฟนๆ มากมายที่มาชมคอนเสิร์ต โตโน่ ได้พูดกับประชาชนที่มาชมคอนเสิร์ตว่า… “ทุกคน ขอเสียงคนที่เคยเจอกับความรักที่ดีๆ แต่เราที่มันเลว ขอเสียงคนที่เคยทำผิดพลาดในชีวิตหน่อยได้ไหม เพลงนี้ขอมอบให้กับคนที่เคยทำให้คนที่เรารักเสียใจ ชื่อเพลง เพิ่งรู้หัวใจตัวเอง” จากนั้น โตโน่ ก็ร้องเพลงต่อรัวๆ เลือกได้ไหม , ขอให้เธอใจดี เพลงนี้มีท่อนฮุกจิ๊ดใจ…

 “โปรดบอกฉันว่าโลกนี้มันยังไม่เลวร้ายเกินไปและพรุ่งนี้โลกใบนี้มันยังไม่แตกสลายไป ขอให้เธอใจดีกับฉัน ในวันที่โลกทั้งใบใจร้าย” ทำ โตโน่ เงยหน้ามองบนอยู่หลายครั้ง และจบเพลง โตโน่ ยังพูดกับแฟนเพลงว่า “ขอให้เจอกับรักดีๆ เน้อ สุโขทัย”

ก่อนจะเข้าช่วงท้าย ขณะที่ โตโน่ กำลังจะถอดเสื้อเตรียมให้แฟนๆ เจ้าตัวก็พูดว่า… 
“อย่าผิดหวัง อย่าว่าแต่แรงจะไปดูแลหุ่นเลย มีแรงขึ้นมาเวทีได้ก็บุญแค่ไหนแล้ว วันนี้ผมมีโอกาสไปที่นึง เครื่องเงินที่สุโขทัยสวยมากๆ ผมไปได้ต่างหูและแหวนมาด้วย (หยิบแหวนขึ้นมา) ถือว่าผมให้เป็นที่ระลึก เพราะจากนี้ไม่รู้จะโดนอะไรอีกบ้าง ให้เก็บไว้ว่า วันนึงเราเคยได้ร้องเพลงแล้วก็มีความสุขด้วยกันนะครับสุโขทัย ขอโทษทุกๆ คนเด้อสำหรับเรื่องที่ไม่ดีทั้งหมด ขอโทษมากๆ รักนะครับ ผมก็เป็นคนๆ หนึ่ง เป็นแค่คนๆนึง”

ขณะร้องเพลงต่อ โตโน่ ได้พูดอีกว่า… “ขอให้เจอรักที่ดีงาม อย่าทำผิดพลาดเหมือนผมเด้อ” แล้ว โตโน่ ก็ร้องเพลง “เพลงไม่รักดี” ของ “อุ๊ หฤทัย” อีกครั้ง แต่เปลี่ยนเนื้อใหม่ว่า… “ไม่อยากให้เธอต้องเจ็บ ไม่อยากให้เธอร้องไห้ เพราะฉัน… มันชั่วเกินไป…”

“ไม่มีอะไรจะเสียอยู่แล้ว คนเราที่ดี บางทีมันก็เลว บางทีก็เลว แหลกเละกันไปบ้าง เรามันก็คนไม่ใช่พระเอกหนังต้องมีเผลอ มีพลาดพลั้งกันอยู่แล้ว”

จบคอนเสิร์ต โตโน่ ได้พูดปิดท้ายว่า… “ก่อนจากกัน ขอถ่ายภาพเป็นที่ระลึกหน่อยได้ไหม ขอถ่ายเป็นที่ระลึกหน่อยเพราะยังไม่รู้เลยว่าจะเอายังไงต่อ จะกลับไป… กลับไปอยู่นาเหมือนเดิม ขอบคุณการต้อนรับของชาวสุโขทัยที่อบอุ่น ตอนแรกคิดว่าวันนี้จะไม่มีคน ทุกคนผมขอโทษทุกคนจริงๆ นะ ไม่มีความตั้งใจ…
