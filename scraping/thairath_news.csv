title,url,scraped_at,published,content,tags
รมว.ทส. ทำ MOU กับกัมพูชา ร่วมมือลดผลกระทบจากมลพิษข้ามแดน,https://www.thairath.co.th/news/politic/2854537,2025-04-23T20:57:55.752803,N/A,"“เฉลิมชัย ศรีอ่อน” บินกัมพูชา ลงนาม MOU ความร่วมมือด้านมลพิษสิ่งแวดล้อมข้ามชายแดนร่วมกัน ไม่จำกัดเพียงแค่ PM 2.5 แต่ยังรวมถึงมลพิษทางน้ำ ขยะมูลฝอย ขยะอันตราย
วันที่ 23 เมษายน 2568 นายเฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ลงนามในบันทึกความเข้าใจระหว่างกระทรวงสิ่งแวดล้อมแห่งราชอาณาจักรกัมพูชาและกระทรวงทรัพยากรธรรมชาติและสิ่งแวดล้อมแห่งราชอาณาจักรไทยว่าด้วยความร่วมมือด้านมลพิษต่อสิ่งแวดล้อมข้ามแดน ร่วมกับรัฐมนตรีว่าการกระทรวงสิ่งแวดล้อมของราชอาณาจักรกัมพูชา ณ กรุงพนมเปญ ราชอาณาจักรกัมพูชา โดยมีนางสาวปรีญาพร สุวรรณเกษ อธิบดีกรมควบคุมมลพิษ เข้าร่วมพิธีลงนามด้วย ซึ่ง MOU ดังกล่าว ได้รับความเห็นชอบตามมติ ครม. เมื่อวันที่ 22 เมษายน 2568 มีวัตถุประสงค์เพื่อเสริมสร้างความร่วมมือในการป้องกันและลดผลกระทบจากมลพิษข้ามแดน โดยไม่จำกัดเพียงหมอกควันข้ามแดนแต่รวมถึงมลพิษทางอากาศ มลพิษทางน้ำ ขยะมูลฝอย ขยะอันตราย และรูปแบบอื่น ๆ ของมลพิษ รวมทั้งเสริมสร้างความสัมพันธ์อันดีระหว่างไทยและกัมพูชา โดยบันทึกความเข้าใจฯ ประกอบด้วยขอบเขตความร่วมมือ ดังนี้ 1. การแลกเปลี่ยนองค์ความรู้ ข้อมูล และแนวทางปฏิบัติที่ดีที่เกี่ยวข้องกับการป้องกันมลพิษข้ามแดน 2. การเพิ่มขีดความสามารถของเจ้าหน้าที่และผู้เกี่ยวข้องในการป้องกันและจัดการมลพิษ 3. การดำเนินโครงการวิจัยด้านการจัดการมลพิษข้ามแดนร่วมกัน 4. การตอบสนองอย่างรวดเร็วเพื่อลดผลกระทบต่อสิ่งแวดล้อมและสุขภาพอนามัยของประชาชน 5. การร่วมกันแก้ไขปัญหามลพิษทางสิ่งแวดล้อมข้ามแดนอย่างเหมาะสม และ 6. การดำเนินการและการติดตามผล ทบทวนความก้าวหน้าเป็นประจำ โดยบันทึกความเข้าใจฯ นี้ มีผลบังคับใช้เป็นระยะเวลา 5 ปี นับตั้งแต่วันที่ทุกฝ่ายลงนามในบันทึกความเข้าใจฯ ฉบับนี้
...",
การเมือง,https://www.thairath.co.th/news/politic,2025-04-23T20:57:56.193844,N/A,N/A,
รมว.เกษตรฯ เรียกถกแก้ราคายางพาราตกต่ำ-ประกาศเขตควบคุมยาง ต่อสู้ยางเถื่อน,https://www.thairath.co.th/news/politic/2854542,2025-04-23T20:57:57.449462,N/A,"“รมว.นฤมล” เรียกถกคณะกรรมการควบคุมยาง สร้างความเข้าใจ ภาคเอกชน-เกษตรกรไทย ร่วมแก้ราคายางตกต่ำ พร้อมออกประกาศเขตควบคุมยาง ต่อสู้กับยางเถื่อน รักษาผลประโยชน์และตอบโจทย์การส่งออกยางพารา
วันที่ 23 เมษายน 2568 นางนฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ ให้สัมภาษณ์ภายหลังการประชุมคณะกรรมการควบคุมยาง ตามพระราชบัญญัติควบคุมยาง พ.ศ.2542 ว่า ที่ประชุมได้รับทราบรายงานสถานการณ์ยางพาราและผลกระทบของมาตรการภาษีสหรัฐอเมริกาต่ออุตสาหกรรมยางไทย พบว่า ประเทศไทยเป็นประเทศผู้ผลิตและส่งออกยางพาราเป็นอันดับ 1 ของโลก ซึ่งในปี 2567 มีการส่งออกยางพาราจำนวน 3.96 ล้านตัน โดยส่งออกยางแท่งเอสทีอาร์มากที่สุด จำนวน 1.76 ล้านตัน อย่างไรก็ตาม กระทรวงเกษตรฯ โดยการยางแห่งประเทศไทย (กยท.) ได้ดำเนินการศึกษามาตรการการเรียกเก็บภาษีของสหรัฐอเมริกา พร้อมทั้งติดตามสถานการณ์อย่างใกล้ชิด เพื่อกำหนดแนวทางการดำเนินงานที่เหมาะสมสำหรับการรับมือกับมาตรการดังกล่าว และลดผลกระทบที่อาจจะเกิดขึ้นกับพี่น้องเกษตรกรให้น้อยที่สุด
นอกจากนี้ ในที่ประชุมมีมติเห็นชอบ (ร่าง) ประกาศกระทรวงเกษตรและสหกรณ์ เรื่อง เขตควบคุมการขนย้ายยางพารา พ.ศ. .... ในพื้นที่ 5 จังหวัด ได้แก่ 1. อำเภอแม่สอด จังหวัดตาก 2. อำเภอสังขละบุรี จังหวัดกาญจนบุรี 3. อำเภอเมืองประจวบคีรีขันธ์ จังหวัดประจวบคีรีขันธ์ 4. อำเภอกระบุรี จังหวัดระนอง และ 5. อำเภอเวียงแก่น จังหวัดเชียงราย เพื่อรักษาเสถียรภาพราคายางให้มีความมั่นคง และป้องปรามการลักลอบนำยางเข้าราชอาณาจักร อีกทั้งมีมติเห็นชอบ (ร่าง) ประกาศกระทรวงเกษตรและสหกรณ์ เรื่อง การกำหนดมาตรฐานยางและวิธีการมัดยางและการบรรจุหีบห่อยางเพื่อการส่งออก พ.ศ. .... เพื่อสร้างความชัดเจนในมาตรฐานการส่งออกของผู้ประกอบการและเกษตรกรในอนาคต
...
“เรารับรู้ถึงความทุกข์ของเกษตรกร จึงต้องให้ความเป็นธรรมว่า จะทำอย่างไรให้ราคายางพาราอยู่ในจุดที่เหมาะสม กระทรวงเกษตรฯ ในฐานะภาครัฐที่มีหน้าที่ดูแลเกษตรกร ถือว่าอยู่ตรงกลางระหว่างภาคเอกชนกับเกษตรกรไทย การประชุมครั้งนี้ได้มีการแลกเปลี่ยนและสร้างความเข้าใจร่วมกัน เพราะต้องเข้าใจด้วยว่าเกษตรกรจะอยู่ได้ ก็ต้องทำให้ภาคเอกชนอยู่ได้ด้วยเช่นกัน และก็จำเป็นต้องทำงานร่วมกันทั้งสามฝ่าย ไม่ว่าจะเป็นเรื่องของข้อมูลตลาด ราคา และรายละเอียดต่างๆ ซึ่งจากนี้จะมีการนัดเพื่อพูดคุยกันนอกรอบ และนำกลับเข้ามาพิจารณาในที่ประชุมครั้งหน้า ซึ่งทางภาคเอกชนก็เข้าใจในภารกิจของกระทรวงเกษตรฯ เป็นอย่างดี และพร้อมที่จะให้ความร่วมมือ แต่ก็ขอให้เราสนับสนุนอุตสาหกรรมที่เกี่ยวข้องกับยางพาราด้วย” นางนฤมล กล่าว
นางนฤมล กล่าวทิ้งท้ายว่า ขอฝากถึงพี่น้องเกษตรกรชาวสวนยางพาราทุกท่าน กระทรวงเกษตรฯ พร้อมเคียงข้างพี่น้องเกษตรกรเสมอเพื่อรักษาผลประโยชน์และสร้างความเป็นธรรมอย่างสูงสุด และพร้อมรับฟังและแก้ไขในทุกปัญหาความเดือดร้อนอย่างจริงจัง",
"ราชกิจจาฯ เผย ""ดำน้ำลึก"" ห้ามพกกล้องถ่ายรูปใต้น้ำ เว้นคนผ่านหลักสูตร AOW- ดำน้ำ 40 ไดฟ์",https://www.thairath.co.th/news/local/2854540,2025-04-23T20:57:57.898084,N/A,"ราชกิจจานุเบกษา เผยแพร่ประกาศกระทรวงทรัพยากรธรรมชาติและสิ่งแวดล้อม ดำน้ำลึก ""Scuba"" ห้ามพกกล้องลงไปถ่ายรูปใต้น้ำ ยกเว้นนักดำน้ำผ่านหลักสูตร AOW หรือมีประสบการณ์ดำน้ำลึกตั้งแต่ 40 ไดฟ์ขึ้นไป
เมื่อวันที่ 22 เมษายน 2568
เว็บไซต์ ราชกิจจานุเบกษา
ได้เผยแพร่ประกาศกระทรวงทรัพยากรธรรมชาติและสิ่งแวดล้อม เรื่อง มาตรการคุ้มครองทรัพยากรปะการังจากกิจกรรมท่องเที่ยวดำน้ำ พ.ศ. 2568
โดยที่ปรากฏว่าแนวปะการังของประเทศไทย ซึ่งเป็นทรัพยากรทางทะเลและชายฝั่งถูกทำลายหรือได้รับความเสียหายอย่างร้ายแรงเข้าชั้นวิกฤติจากการประกอบกิจกรรมท่องเที่ยวดำน้ำในบริเวณแนวปะการัง และมีความจำเป็นอย่างยิ่งที่ต้องมีการสงวน คุ้มครอง และอนุรักษ์แนวปะการังไว้เพื่อการใช้ประโยชน์อย่างยั่งยืน อาศัยอำนาจตามความในมาตรา 44 วรรคหนึ่ง และมาตรา 22 แห่งพระราชบัญญัติส่งเสริมการบริหารจัดการทรัพยากรทางทะเลและชายฝั่ง พ.ศ. 2558 รัฐมนตรีว่าการกระทรวงทรัพยากรธรรมชาติและสิ่งแวดล้อมโดยความเห็นชอบของคณะกรรมการนโยบายและแผนบริหารจัดการทรัพยากรทางทะเลและชายฝั่งแห่งชาติ และโดยอนุมัติของคณะรัฐมนตรี จึงออกประกาศไว้
โดยในประกาศดังกล่าว มีประเด็นที่น่าสนใจระบุว่า การดำน้ำลึกห้ามนำกล้องลงไปถ่ายภาพใต้น้ำ เว้นแต่เป็นการถ่ายภาพใต้น้ำโดยบุคคลที่ได้สอบผ่านหลักสูตรการดำน้ำลึกในระดับที่ Advanced Open Water ของสถาบัน PADI หรือสถาบัน SSI หรือระดับ Advanced Scuba Diver ของสถาบัน NALI หรือหลักสูตรของสถาบันสอนการดำน้ำอื่นที่เทียบเท่าขึ้นไป หรือต้องมีประสบการณ์การดำน้ำตั้งแต่ 40 ไดฟ์ขึ้นไป และต้องมีใบรับรองการสอบผ่านหลักสูตรดังกล่าว หรือสมุดบันทึกประสบการณ์มาแสดงต่อเจ้าหน้าที่เมื่อเจ้าหน้าที่ขอตรวจ
...
นอกจากนี้ การดำน้ำตื้นในบริเวณแนวปะการังระดับน้ำจะต้องสูงไม่น้อยกว่า 2 เมตรจากยอดปะการัง.
(
อ่านฉบับเต็ม คลิก
)",
ทั่วไทย,https://www.thairath.co.th/news/local,2025-04-23T20:57:58.669716,N/A,N/A,
รวบสาวสอง ลวงเด็กหนุ่มวัย 15 ถ่ายคลิปโป๊ ทำคอนเทนต์กินตับ ล่อลูกค้าเข้ากลุ่มลับ,https://www.thairath.co.th/news/crime/2854541,2025-04-23T20:57:59.133871,N/A,"ตำรวจ ปคม. บุกรวบ ""สาวสอง"" ล่อลวงเด็กหนุ่มวัย 15 มาถ่ายคลิปโป๊ ทำคอนเทนต์มีเพศสัมพันธ์ เพื่อเรียกยอดลูกค้าเข้ากลุ่มลับ
เมื่อเวลา 15.00 น. วันที่ 23 เม.ย. 2568 พล.ต.ต.ทรงกลด เกริกกฤตยา ผบก.ปคม. สั่งการ พ.ต.อ.ก่อเกียรติ วุฒิจำนงค์ ผกก.1 บก.ปคม. พ.ต.ท.สุรศักดิ์ หญีตบึ้ง สว.กก.1 บก.ปคม. จับกุม นายนครินทร์ กุลาศรี อายุ 22 ปี ตามหมายจับศาลอาญา ที่ 2363/2568 ลงวันที่ 17 เม.ย. 2568 ข้อหา ""ค้ามนุษย์จากการผลิตหรือเผยแพร่สื่อลามกเด็ก, ค้าหรือแจกจ่ายสื่อลามกอนาจารเด็ก, พาบุคคลอายุไม่เกินสิบแปดปีไปเพื่อการอนาจาร, พรากผู้เยาว์, ชักจูงส่งเสริมให้เด็กประพฤติตนไม่สมควร"" จับได้ที่หน้าห้องพักภายในซอยทุ่งเศรษฐี แขวงดอกไม้ เขตประเวศ กรุงเทพมหานคร
สำหรับการจับกุมครั้งนี้ สืบเนื่องจากเจ้าหน้าที่ กก.1.บก.ปคม. ตรวจพบผู้ใช้บัญชีเอ็กซ์ หรือ ทวิตเตอร์เดิมชื่อ S0PIDA_Nam มีผู้ติดตามกว่า 44,000 ราย โพสต์โฆษณาคลิปลามกอนาจารชายกับชายกว่า 100 คลิป เพื่อชักชวนผู้ที่สนใจอยากรับชมคลิปวิดีโอเต็มให้สมัครเป็นสมาชิกเข้ากลุ่มลับ บัญชีเอ็กซ์ล็อค ชื่อบัญชี Sonam_sopida ก่อนเรียกเก็บเงินค่าสมัคร 299 บาท จึงส่งสายลับแฝงตัวเข้าไปในกลุ่มลับดังกล่าว
จากการตรวจสอบพบคลิปวิดีโอลามกอนาจารชายกับชายต่างๆ ที่มีการเผยแพร่อยู่ในกลุ่มลับนั้น มีบางคลิปเป็นเด็กหนุ่มอายุประมาณ 15 ปี ถูกล่อลวงมาร่วมหลับนอนกับนายนครินทร์ ที่แต่งกายเป็นหญิง ก่อนบังคับถ่ายคลิปทำคอนเทนต์มีเพศสัมพันธ์กัน
ทั้งนี้ จากแนวทางการสืบสวนพบว่า นายนครินทร์ ทำงานอยู่ที่ห้างสรรพสินค้า ย่านพระโขนง กรุงเทพมหานคร ทุกวันหยุดหรือหลังเลิกงาน มักจะล่อลวงเด็กหนุ่ม ผ่านแอปพลิเคชันเอ็กซ์มาถ่ายวิดีโอขณะมีเพศสัมพันธ์ โดยจะเน้นทำคอนเทนต์เกี่ยวกับเด็ก ก่อนนำไปทำเป็นคลิปโปรโมทชักชวนคนที่มีรสนิยมเดียวกันเข้ากลุ่มลับเก็บเงินค่าสมาชิก ถือเป็นภัยต่อสังคม จึงรวบรวมพยานหลักฐานขอศาลออกหมายจับ ก่อนจะสืบสวนติดตามจับกุมตัวได้ดังกล่าว
...
อย่างไรก็ตาม นายนครินทร์ ให้การรับสารภาพว่า ล่อลวงเด็กหนุ่มมาถ่ายคลิปทำคอนเทนต์มีเพศสัมพันธ์ แล้วนำไปเผยแพร่ในกลุ่มลับ เพื่อเรียกเก็บเงินค่าสมาชิกรับชมจริง เนื่องจากต้องการหารายได้เสริม ทำมานานกว่า 1 ปี มีเงินรายได้จากการทำคลิปลามกหมุนเวียนเข้ามากว่า 1 แสนบาท นำตัวส่ง พนักงานสอบสวน กก.1 บก.ปคม. ดำเนินคดีต่อไป.",
อาชญากรรม,https://www.thairath.co.th/news/crime,2025-04-23T20:57:59.564007,N/A,N/A,
"เตือน 23-25 เม.ย. 68 ""อากาศร้อนถึงร้อนจัด"" แนะหลีกเลี่ยงกิจกรรมกลางแดด",https://www.thairath.co.th/news/local/2854536,2025-04-23T20:57:59.946985,N/A,"อุตฯ ประกาศเตือน 23-25 เม.ย. 68
""อากาศร้อนถึงร้อนจัด""
แนะประชาชน ดื่มน้ำให้เพียงพอ หลีกเลี่ยงกิจกรรมกลางแดด ด้านอาจารย์แพทย์ มช. เผยอากาศร้อนจัด เสี่ยง ""ลมแดด"" ถึงขั้นหมดสติ เสียชีวิตได้
วันที่ 23 เมษายน 2568 เฟซบุ๊ก
กรมอุตุนิยมวิทยา
ประกาศเตือน ช่วงวันที่ 23-25 เม.ย. 68 อากาศร้อนถึงร้อนจัด
ภาคเหนือ 31-41°C
ภาคอีสาน 37-40°C
ภาคกลาง 38-41°C
ภาคตะวันออก 34-38°C
กรุงเทพฯ และปริมณฑล 35-39°C
ขอให้ประชาชนบริเวณประเทศไทยตอนบน รักษาสุขภาพ ดื่มน้ำให้เพียงพอ พยายามหลีกเลี่ยงการทำกิจกรรมกลางแดด และสวมใส่เสื้อผ้าที่ระบายอากาศได้ดี
ขณะที่ทาง ผศ.นพ.กิตติ เทียนขาว ผู้ช่วยคณบดีและอาจารย์ประจำหน่วยประสาทวิทยา ภาควิชาอายุรศาสตร์ คณะแพทยศาสตร์ มช. เปิดเผยว่า ""ฮีทสโตรก"" เกิดจากการที่ร่างกายไม่สามารถควบคุมอุณหภูมิได้ตามปกติ เมื่ออยู่ในสภาพแวดล้อมที่มีความร้อนสูง ร่างกายจึงไม่สามารถระบายความร้อนออกได้
ส่งผลให้เกิดการสะสมของความร้อนภายใน นำไปสู่ความผิดปกติของระบบต่าง ๆ โดยเฉพาะระบบประสาทส่วนกลาง โดยทั่วไป ร่างกายมนุษย์จะรักษาอุณหภูมิให้อยู่ในช่วง 36-37.5 องศาเซลเซียส ผ่านการขับเหงื่อและการระบายความร้อนทางผิวหนัง แต่ในภาวะฮีทสโตรก อุณหภูมิแกนกลางของร่างกายจะสูงเกิน 40 องศาเซลเซียส และทำให้ระบบภายในเริ่มล้มเหลว
ทางการแพทย์แบ่งฮีทสโตรกออกเป็น 2 ประเภท ได้แก่ โรคลมแดดที่ไม่ได้เกิดจากการใช้กำลังกายหนัก (Classical Heat Stroke) มักเกิดกับผู้สูงอายุ เด็กเล็ก หรือผู้มีโรคประจำตัว ที่อยู่ในที่ร้อนเป็นเวลานาน และโรคลมแดดที่เกิดจากการใช้กำลังกายหนัก (Exertional Heat Stroke) เกิดจากการออกแรงหรือออกกำลังกายหนักในที่ร้อน เช่น นักกีฬา หรือคนงานกลางแจ้ง กลุ่มเสี่ยงที่ควรระวัง ได้แก่ ผู้สูงอายุ เด็กเล็ก นักกีฬา ผู้ที่ดื่มน้ำน้อย หรือใช้ยาบางชนิด เช่น ยาขับปัสสาวะ หรือยาต้าน cholinergic รวมถึงผู้ที่เข้าสู่สภาพอากาศร้อนกะทันหันโดยไม่ทันปรับตัว
...
อาการเตือนของฮีทสโตรกที่ไม่ควรมองข้าม ได้แก่ ตัวร้อนจัด อุณหภูมิร่างกายสูงเกิน 40 องศาเซลเซียส ผิวหนังแดงหรือแห้ง หัวใจเต้นเร็ว เหงื่อออกลดลงหรือไม่มีเหงื่อ เวียนศีรษะ คลื่นไส้ ซึม อาเจียน หรือหมดสติ บางรายอาจมีอาการชัก และความดันโลหิตต่ำ การช่วยเหลือเบื้องต้นที่ถูกต้อง คือการลดอุณหภูมิร่างกายโดยเร็วที่สุด โดยพาผู้ป่วยไปยังที่ร่ม นอนราบและยกเท้าสูง ถอดเสื้อคลุมที่ไม่จำเป็นออก จากนั้นใช้น้ำเย็นเช็ดตัว เปิดพัดลมหรือแช่น้ำเย็น เป้าหมายคือลดอุณหภูมิให้ต่ำกว่า 39 องศาเซลเซียสภายใน 30 นาที
หากผู้ป่วยยังรู้สึกตัวดีให้จิบน้ำทันที แต่หากหมดสติ ให้ตรวจสอบชีพจรและการหายใจ หากไม่มีชีพจรต้องทำ CPR และรีบโทรแจ้งสายด่วน 1669 เพื่อขอความช่วยเหลือโดยด่วน แพทย์เน้นย้ำว่า ""ไม่ควรมองข้ามอาการเล็กน้อย เพราะฮีทสโตรกอาจเกิดขึ้นอย่างเงียบ ๆ และกลายเป็นอันตรายที่คาดไม่ถึงได้ภายในเวลาอันสั้น""
ขอบคุณข้อมูลจาก เฟซบุ๊ก กรมอุตุนิยมวิทยา",
พายุฝนลูกเห็บถล่ม “นครพนม” หนักสุดในรอบ 10 ปี อาคารเรียน-บ้านพังเสียหาย,https://www.thairath.co.th/news/local/2854534,2025-04-23T20:58:00.456622,N/A,"หนักสุดรอบ 10 ปี พายุฝนลูกเห็บถล่ม แค่ 30 นาที บ้านเรือนพังเสียหายอย่างหนัก อาคารเรียนพังทั้งหลัง บ้านเรือนหลังคาพังเสียหาย กว่า 80 หลัง หนักสุด บ้านปากบัง
เมื่อวันที่ 23 เมษายน 2568 ผู้สื่อข่าวรายงานว่า ที่ จ.นครพนม สภาพอากาศแปรปรวน ร้อนอบอ้าว เกิดพายุฝนลูกเห็บพัดถล่ม นานเพียง 30 นาที ส่งผลบ้านเรือนชาวบ้าน ในพื้นที่ ต.พิมาน อ.นาแก จ.นครพนม เสียหายรวมกว่า 80 หลังคาเรือน หนักสุดคือ พื้นที่บ้านปากบัง หมู่ 2 ต.พิมาน อ.นาแก มีบ้านเรือนเสียหาย รวมกว่า 50 หลังคาเรือน เสียหายหนักมากกว่า 20 หลังคาเรือน
นอกจากนี้ ยังมีอาคารเรียน แบบไม้ยกสูง ถูกพายุหมุนถล่มพัดพังเสียหายทั้งหลัง และยังมีต้นไม้ เสาไฟฟ้าหักโค่น ไฟฟ้าดับทั้งหมู่บ้าน ถือว่าหนักสุดรอบ 10 ปี โดยพื้นที่นครพนม ในรอบสัปดาห์ที่ผ่านมา มีหลายพื้นที่ได้รับผลกระทบบ้านเรือนพังเสียหายรวมกว่า 200 ครัวเรือน บางรายต้องสูญค่าซ่อมแซมนับแสนบาท
...
ล่าสุด นายบัญชา ศรีชาหลวง นายก อบต.พิมาน อ.นาแก นครพนม ประสาน พ.อ.อธิป แก้วดวงใหญ่ ผู้บังคับหน่วยพัฒนาการเคลื่อนที่ 22 อ.นาแก หน่วยบัญชาการทหารพัฒนา ระดมเจ้าหน้าที่ศูนย์ป้องกันและบรรเทาสาธารณภัย และเจ้าหน้าที่เกี่ยวข้อง ลงพื้นที่ตรวจสอบ ให้การช่วยเหลือซ่อมแซมฟื้นฟูเบื้องต้น พร้อมวางแนวทางในการจัดสรรงบประมาณสนับสนุนช่วยเหลือ ซื้อวัสดุอุปกรณ์ ซ่อมแซม ตามสภาพความเสียหาย แต่ไม่เกินรายละประมาณ 49,000 บาท หากไม่เพียงพอจะได้เสนอขอสนับสนุนจากป้องกันและบรรเทาสาธารณภัยจังหวัดนครพนม ต่อไป พร้อมแจ้งเตือนประชาชน เฝ้าระวังในช่วงนี้มีความเสี่ยงเกิดพายุซ้ำอีก.",
เจ้าหน้าที่ อช.ออบหลวง สกัดจับกระบะลอบขนไม้ประดู่แปรรูป มูลค่ากว่า 2 แสนบาท,https://www.thairath.co.th/news/local/north/2854527,2025-04-23T20:58:00.877283,N/A,"เจ้าหน้าที่ อช.ออบหลวง สกัดจับ 2 หนุ่ม ลักลอบขนไม้ประดู่แปรรูป จอดรถทิ้งไว้ แล้วข้ามแม่น้ำแจ่มหลบหนี หลังพบด่านตำรวจ
วันที่ 23 เมษายน 2568 นายกริชสยาม คงสตรี ผู้อำนวยการสำนักบริหารพื้นที่อนุรักษ์ 16 เปิดเผยว่า เจ้าหน้าที่อุทยานฯ สนธิกำลังปิดล้อมจับกุมขบวนการลักลอบตัดไม้ประดู่ หลังได้รับแจ้งเบาะแสจากพลเมืองดี พบรถต้องสงสัยซุกไม้แปรรูปข้างทาง ผู้ต้องหาทิ้งรถหนีข้ามแม่น้ำแจ่มยามค่ำคืน ก่อนถูกจับในป่าริมน้ำช่วงเช้า
โดยนางสาวนิภาพร ไพศาล หัวหน้าอุทยานแห่งชาติออบหลวง เปิดเผยรายละเอียดปฏิบัติการจับกุมขบวนการลักลอบขนไม้ประดู่ ตามนโยบายของ ดร.เฉลิมชัย ศรีอ่อน รัฐมนตรีกระทรวงทรัพยากรธรรมชาติและสิ่งแวดล้อม และข้อสั่งการของนายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช ว่า เหตุการณ์เริ่มต้นเมื่อวันที่ 22 เมษายน 2568 เจ้าหน้าที่อุทยานแห่งชาติออบหลวง ได้รับแจ้งจากพลเมืองดีว่า จะมีการแปรรูปไม้ในเขตป่าสงวนแห่งชาติป่าขุนแม่ลาย ท้องที่บ้านแม่หืด หมู่ที่ 13 ตำบลบ่อหลวง อำเภอฮอด จังหวัดเชียงใหม่ และจะมีการขนไม้ออกจากป่า คณะเจ้าหน้าที่จึงวางแผนสกัดจับเป็น 2 ชุด โดยชุดที่ 1 จากอุทยานแห่งชาติแม่โถ ดักซุ่มบริเวณปากทางเข้าบ้านแม่หืด และชุดที่ 2 จากอุทยานแห่งชาติออบหลวง ดักซุ่มบริเวณหน้าที่ทำการอุทยานฯ
...
กระทั่งเวลาประมาณ 03.00 น. พบรถตามที่ได้รับแจ้งขับออกจากเส้นทางลำลองเข้าบ้านแม่หืด มุ่งหน้าไปอำเภอฮอด เจ้าหน้าที่ชุดที่ 1 จึงแจ้งให้ชุดที่ 2 ตั้งด่านสกัดชั่วคราว แต่ไม่พบรถคันดังกล่าวผ่านจุดสกัด เจ้าหน้าที่จึงค้นหาตามเส้นทางและจุดต้องสงสัย จนกระทั่งเวลา 03.50 น. พบรถจอดซ่อนอยู่ริมป่าข้างทาง ระหว่างหลักกิโลเมตรที่ 110-111 ทางหลวงแผ่นดิน 108 (เชียงใหม่-แม่สะเรียง)
ทางเจ้าหน้าที่ ตรวจสอบพบว่าเป็นรถกระบะนิสสันสีเทาตอนเดียว เสริมโครงเหล็ก ทะเบียน บม 4062 แพร่ (ติดเฉพาะด้านหน้า) ประตูไม่ได้ล็อกและลดกระจกทั้ง 2 ด้านลงครึ่งหนึ่ง ด้านท้ายกระบะมีผ้าใบสีดำคลุมไม้แปรรูปไว้ แต่ไม่พบผู้ขับขี่และกุญแจรถ เจ้าหน้าที่กระจายกำลังตรวจสอบบริเวณใกล้เคียงแต่ไม่พบผู้ใด
เมื่อรุ่งสาง คณะเจ้าหน้าที่ตรวจสอบบริเวณริมน้ำแม่แจ่มอีกครั้ง พบร่องรอยคนข้ามน้ำที่เป็นรอยใหม่ จึงจัดกำลังลาดตระเวนบริเวณป่าท้ายหย่อมบ้านท่าเรือ หมู่ 9 ตำบลบ้านแปะ อำเภอจอมทอง จังหวัดเชียงใหม่ พบชายต้องสงสัย 2 คนนั่งอยู่ในป่าริมน้ำ ได้แก่ นายสาธิต (สงวนนามสกุล) อายุ 27 ปี ชาวตำบลหางดง อำเภอฮอด จังหวัดเชียงใหม่ และนายสุชาติ (สงวนนามสกุล) อายุ 19 ปี ชาวตำบลหางดง อำเภอฮอด จังหวัดเชียงใหม่
ทางนายสาธิต รับสารภาพว่า ทั้งสองร่วมกันขนไม้ประดู่ โดยตนเป็นผู้ขับรถเพื่อนำไปส่งที่อำเภอฮอด บริเวณก่อนถึงสะพานแม่น้ำแจ่ม และจะมีผู้มารับช่วงต่อ แต่เมื่อได้รับแจ้งทางโทรศัพท์ว่ามีด่านตรวจ จึงขับรถหลบเข้าแคมป์หมวดทางหลวงเก่า (พิกัด 47 Q UTM 442256,2015511) แล้วหนีไปตามริมน้ำแม่แจ่ม และข้ามไปพักในป่าฝั่งตรงข้าม โดยทิ้งกุญแจรถไว้บนก้อนหินบริเวณที่จอดรถ
ซึ่งเจ้าหน้าที่ได้ตามไปตรวจค้นจนพบของกลางในคดีนี้ ประกอบด้วยไม้ประดู่แปรรูป 20 แผ่น/เหลี่ยม ปริมาตร 1.790 ลูกบาศก์เมตร คิดเป็นค่าเสียหายของรัฐ 207,200 บาท รถยนต์กระบะนิสสันสีเทา 1 คัน กระสอบบรรจุแกลบ 39 ใบ ตะกร้าหูเหล็ก 57 ใบ ผ้าใบลายฟ้าขาว 2 ผืน ผ้าเต็นท์สีดำ 2 ผืน เชือกถักตาข่าย 1 ผืน และโทรศัพท์มือถือ 2 เครื่อง
คณะเจ้าหน้าที่ได้จับกุมผู้ต้องหาทั้งสอง พร้อมของกลางส่งพนักงานสอบสวนสถานีตำรวจภูธรฮอด จังหวัดเชียงใหม่ เพื่อดำเนินคดีความผิดเกี่ยวกับกฎหมายป่าไม้ต่อไป.",
เหนือ,https://www.thairath.co.th/news/local/north,2025-04-23T20:58:01.317211,N/A,N/A,
"18.07 น. ""แผ่นดินไหวแม่ฮ่องสอน"" ขนาด 3.3 รับรู้ถึงแรงสั่นสะเทือนในพื้นที่",https://www.thairath.co.th/news/local/2854532,2025-04-23T20:58:01.794260,N/A,"เวลา 18.07 น. เกิด
""แผ่นดินไหว""
ขนาด 3.3 บริเวณ ต.ถ้ำลอด อ.ปางมะผ้า จ.แม่ฮ่องสอน รับรู้ได้ถึงแรงสั่นสะเทือน ไม่มีรายงานความเสียหาย
วันที่ 23 เมษายน 2568 เฟซบุ๊ก
ศูนย์ปฏิบัติการธรณีพิบัติภัย กรมทรัพยากรธรณี
โพสต์ข้อความโดยระบุว่า ""เมื่อเวลา 18.07 น. เกิดแผ่นดินไหวขนาด 3.3 ที่ระดับความลึก 5 กิโลเมตร จัดเป็นแผ่นดินไหวขนาดเล็ก (Minor) บริเวณตำบลถ้ำลอด อำเภอปางมะผ้า จังหวัดแม่ฮ่องสอน
ทั้งนี้ สาเหตุการเกิดไม่แน่ชัด (Background earthquake) ไม่มีรายงานความเสียหาย แต่มีรายงานการรับรู้ถึงแรงสั่นสะเทือนในพื้นที่ตำบลถ้ำลอด อำเภอปางมะผ้า จังหวัดแม่ฮ่องสอน"".
ขอบคุณเฟซบุ๊ก ศูนย์ปฏิบัติการธรณีพิบัติภัย กรมทรัพยากรธรณี",
"ราชกิจจาฯ เผยแพร่พระบรมราชโองการ พระราชทานยศทหารต่ำกว่าชั้นนายพล 10,565 ราย",https://www.thairath.co.th/news/politic/2854510,2025-04-23T20:58:02.427522,N/A,"ราชกิจจานุเบกษา เผยแพร่พระบรมราชโองการ โปรดเกล้าฯ พระราชทานยศทหารต่ำกว่าชั้นนายพล วาระเมษายน 2566 รวมทั้งสิ้น 10,565 ราย
ผู้สื่อข่าวรายงานว่า เมื่อวันที่ 22 เมษายน 2568 ที่ผ่านมา เว็บไซต์ราชกิจจานุเบกษา เผยแพร่ประกาศสำนักนายกรัฐมนตรี เรื่อง พระราชทานยศทหารต่ำกว่าชั้นนายพล โดยมี นายภูมิธรรม เวชยชัย รองนายกรัฐมนตรี เป็นผู้รับสนองพระบรมราชโองการ ประกาศ ณ วันที่ 23 มีนาคม 2568 มีเนื้อหาว่า
มีพระบรมราชโองการโปรดเกล้าโปรดกระหม่อมพระราชทานยศทหารต่ำกว่าชั้นนายพล วาระเมษายน 2566 ให้แก่นายทหารสัญญาบัตร ซึ่งรับราชการมาด้วยความเรียบร้อย เป็นผลดีแก่ทางราชการ และได้เลื่อนขึ้นดำรงตำแหน่งอัตราสูงขึ้น จำนวน 10,565 ราย ประกอบด้วยหน่วยงานต่างๆ ดังนี้ สำนักงานรัฐมนตรี, สำนักงานปลัดกระทรวงกลาโหม, กองบัญชาการกองทัพไทย, กองทัพบก, กองทัพเรือ และ กองทัพอากาศ
(
อ่านฉบับเต็มทั้ง 10,565 รายชื่อ
)",
“ท็อป วราวุธ” นำวางพวงดอกไม้รำลึก ครบรอบ 9 ปี “พ่อบรรหาร” ยึดมั่นคำ “สัจจะและกตัญญู”,https://www.thairath.co.th/news/politic/2854505,2025-04-23T20:58:02.923109,N/A,"“ท็อป วราวุธ ศิลปอาชา” นำชาวสุพรรณบุรี-พรรคชาติไทยพัฒนา วางพวงดอกไม้ร่วมรำลึก ครบรอบ 9 ปี “พ่อบรรหาร” นายกรัฐมนตรีคนที่ 21 ย้ำ ยึดมั่นคำ “สัจจะและกตัญญู”
วันที่ 23 เมษายน 2568 ที่อนุสาวรีย์ นายบรรหาร ศิลปอาชา อดีตนายกรัฐมนตรี คนที่ 21 ของประเทศไทย มีพิธีวางพวงดอกไม้และบำเพ็ญกุศล ครบรอบ 9 ปีการถึงแก่อนิจกรรม นายบรรหาร ศิลปอาชา อดีตนายกรัฐมนตรี คนที่ 21 ของประเทศไทย โดยมีนายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) และหัวหน้าพรรคชาติไทยพัฒนา นำผู้บริหารพรรคชาติไทยพัฒนา สส. หัวหน้าส่วนราชการ ข้าราชการ พ่อค้า และประชาชนรวมวางพวงดอกไม้ โดยมีนายพิริยะ ฉันทดิลก ผวจ.สุพรรณบุรี เป็นตัวแทนจังหวัดสุพรรณบุรี ร่วมวางพวงดอกไม้เพื่อรำลึกถึงคุณูปการอันมากมายที่สร้างจังหวัดสุพรรณบุรี ให้มีความเจริญรุ่งเรือง
ทางด้านนายวราวุธ กล่าวว่า อนุสาวรีย์ตรงนี้ยังคงเป็นเครื่องเตือนใจให้กับพวกเราทุกคนว่า จะอย่างไรเมื่อจากโลกนี้ไปแล้ว เหลือเพียงแต่ความดีและผลงานที่ฝากไว้กับพี่น้องประชาชน ให้พี่น้องประชาชนได้รำลึกนึกถึง ในนามของครอบครัวศิลปอาชา พวกเราทุกคนก็ต้องขอขอบคุณทุกท่านที่ยังให้เกียรติ ยังให้ความรักและความผูกพันกันอยู่ เราจะใช้ความรักและความผูกพันตรงนี้ให้เกิดประโยชน์สูงสุดเพื่อชาวจังหวัดสุพรรณบุรีและประเทศไทยของเรา และก็ที่สำคัญที่เราดำรงคงอยู่จนถึงทุกวันนี้เพราะคำว่าสัจจะและกตัญญูที่คุณพ่อบรรหารได้ยึดถือนั้นทำให้เราและทุกคนและพรรคชาติไทยพัฒนาเราได้ยึดถือในการทำงานเพื่อทำให้สังคมของจังหวัดสุพรรณบุรีและสังคมของประเทศไทยก้าวไปข้างหน้าด้วยคำว่าสัจจะและกตัญญู
...",
พระศพพระสันตะปาปาฟรานซิส ถูกอัญเชิญถึงมหาวิหารเซนต์ปีเตอร์,https://www.thairath.co.th/news/foreign/2854493,2025-04-23T20:58:03.390480,N/A,"พระศพของสมเด็จพระสันตะปาปาฟรานซิส ซึ่งอัญเชิญลงบรรทมในหีบพระศพ ได้ถูกอัญเชิญอย่างสมเกียรติจากโบสถ์ซานตา มาร์ตา ในเขตนครวาติกัน ถึงมหาวิหารเซนต์ปีเตอร์ เพื่อให้ประชาชนร่วมถวายสักการะ
พระศพของสมเด็จพระสันตะปาปาฟรานซิส ซึ่งอัญเชิญลงบรรทมในหีบพระศพ ได้ถูกอัญเชิญอย่างสมเกียรติจากโบสถ์ซานตา มาร์ตา ในเขตนครวาติกัน ถึงมหาวิหารเซนต์ปีเตอร์ เพื่อให้ประชาชนร่วมถวายสักการะ
พระคาร์ดินัล นักบวช ภราดาผู้ถือเทียน และทหารองครักษ์สวิส เดินอย่างช้าๆ เข้าสู่ลานกว้างที่มีแสงแดดส่อง ขณะที่คณะนักร้องประสานเสียงสวดบทสวดและสวดมนต์เป็นภาษาละติน ขณะที่ระฆังขนาดใหญ่ของมหาวิหารดังขึ้น
โดยพระศพของสมเด็จพระสันตะปาปา พระชนมายุ 88 พรรษา ซึ่งสิ้นพระชนม์เมื่อ 2 วันก่อน ณ ที่ประทับอาคารนักบุญมาร์ธา หลังจากทรงประสบภาวะสมองขาดเลือด หรือสโตรก หลังจากหัวใจล้มเหลว ได้รับการอัญเชิญขึ้นสู่แท่นไม้ โดยผู้แบกพระศพ 14 คน ซึ่งสวมถุงมือสีขาวและชุดสูทสีดำ
พระคาร์ดินัล เควิน ฟาร์เรลล์ กล่าวในช่วงเริ่มต้นพิธีว่า ""พี่น้องที่รัก ด้วยความโศกเศร้าอย่างสุดซึ้ง ขณะนี้พวกเรากำลังร่วมเดินทางกับพระบรมศพของสมเด็จพระสันตะปาปาฟรานซิสของเราไปยังมหาวิหารวาติกัน"" ขณะที่หีบพระศพเคลื่อนผ่านจัตุรัสเซนต์ปีเตอร์ ฝูงชนหลายพันคนปรบมือให้กันอย่างกึกก้อง ซึ่งถือเป็นการแสดงความเคารพตามธรรมเนียมอิตาลี
พระศพของสมเด็จพระสันตะปาปาฟรานซิส ถูกอัญเชิญมาถึงมหาวิหารเซนต์ปีเตอร์
...
สมเด็จพระสันตะปาปาฟรานซิส ซึ่งเข้ารับการรักษาตัวในโรงพยาบาลนานถึง 5 สัปดาห์เมื่อต้นปีนี้ด้วยอาการปอดบวมทั้งสองข้าง ได้ปรากฏตัวต่อสาธารณชนครั้งสุดท้ายเมื่อวันที่ 20 เม.ย. โดยพระองค์สร้างความประหลาดใจให้กับผู้แสวงบุญ ด้วยการประทับรถสีขาวแบบเปิดประทุนไปรอบๆ จัตุรัสที่แน่นขนัดไปด้วยผู้คน
พระศพของพระองค์จะประดิษฐานอยู่ที่มหาวิหารเซนต์ปีเตอร์จนถึงเย็นวันที่ 25 เม.ย. เพื่อให้ประชาชนสามารถแสดงความเคารพได้ โดยพิธีพระศพมีกำหนดจัดขึ้นในวันที่ 26 เม.ย. นี้ ที่มหาวิหารนักบุญเปโตร หรือ มหาวิหารเซนต์ ปีเตอร์ส บาซิลิกา ในนครรัฐวาติกัน โดย ผู้นำของรัฐและรัฐบาลจากทั่วโลก รวมถึงประธานาธิบดีโดนัลด์ ทรัมป์ ของสหรัฐฯ เช่นเดียวกับผู้นำจากอิตาลี ฝรั่งเศส เยอรมนี อังกฤษ ยูเครน สถาบันของสหภาพยุโรป และอาร์เจนตินา ซึ่งเป็นบ้านเกิดของพระสันตะปาปาฟรานซิส ก็ได้ยืนยันการมาร่วมงานด้วยเช่นกัน
ฟาบิโอ ซิซิเลียโน หัวหน้าหน่วยงานป้องกันพลเรือนของอิตาลี เปิดเผยกับหนังสือพิมพ์ Corriere della Sera ว่าคาดว่าจะมีผู้เข้าร่วมงานพิธีที่จัดขึ้นกลางแจ้งอย่างน้อย 200,000 คน
คาดว่าการประชุมลับเพื่อเลือกพระสันตะปาปาองค์ใหม่จะเริ่มขึ้นก่อนวันที่ 6 พฤษภาคม เนื่องจากขณะนี้พระคาร์ดินัลได้เริ่มทยอยเดินทางมายังกรุงโรมเพื่อกำหนดวันประชุมลับ หลังจากที่มีการหารือกันอย่างยาวนาน
ไม่มีตัวเก็งผู้สืบทอดตำแหน่งจากพระสันตะปาปาฟรานซิสที่ชัดเจน แม้ว่าบริษัทรับพนันของอังกฤษ จะระบุชื่อหลุยส์ อันโตนิโอ ตาเกล พระนักปฏิรูปจากฟิลิปปินส์ และเปียโตร ปาโรลิน จากอิตาลี ว่าเป็นผู้ที่ที่เป็นตัวเก็งในช่วงแรกๆ ก็ตาม
ในระหว่างนี้ ในช่วงเวลาที่เรียกว่า ""sede vacante"" (ที่นั่งว่าง) ของคริสตจักรนิกายโรมันคาธอลิกทั่วโลก พระคาร์ดินัล ฟาร์เรลล์ จะเป็นผู้รับผิดชอบภารกิจประจำวันแทนโป๊ปฟรานซิส.
ที่มา
Reuters
อ่านข่าวเพิ่มเติม
https://www.thairath.co.th/news/foreign",
ต่างประเทศ,https://www.thairath.co.th/news/foreign,2025-04-23T20:58:03.797380,N/A,N/A,
“เท้ง” จี้รัฐชัดเจนปมเจรจาภาษีสหรัฐฯ ลั่นเป็นไปไม่ได้ ปชน. เสียบพรรคร่วมแทน ภท.,https://www.thairath.co.th/news/politic/2854497,2025-04-23T20:58:04.326944,N/A,"“เท้ง ณัฐพงษ์” จี้รัฐบาลสื่อสารให้ชัดปมเจรจาภาษีสหรัฐฯ ลั่น เป็นไปไม่ได้พรรคประชาชนเสียบแทนภูมิใจไทย หลังมีกระแสผลักออกพรรคร่วม พร้อมเตือน ไม่ควรยัดร่าง พ.ร.บ.เอ็นเตอร์เทนเมนต์คอมเพล็กซ์ ในประชุมสมัยวิสามัญงบประมาณ 2569
วันที่ 23 เมษายน 2568 นายณัฐพงษ์ เรืองปัญญาวุฒิ สมาชิกสภาผู้แทนราษฎร (สส.) แบบบัญชีรายชื่อ ในฐานะหัวหน้าพรรคประชาชน (ปชน.) ให้สัมภาษณ์ที่รัฐสภา ถึงการเจรจาต่อรองกำแพงภาษีกับสหรัฐอเมริกา ว่า น่าจะยังมีการสื่อสารไม่ตรงกันว่าสรุปแล้วทางสหรัฐฯ เป็นฝ่ายเลื่อนหรือไทยเป็นคนเลื่อน ไม่อยากให้เกิดความเข้าใจผิดหรือสื่อสารไม่ตรงกัน ถ้าจุดเริ่มต้นไม่ตรงกัน เช่น ฝั่งไทยบอกว่าสหรัฐฯ ขอเลื่อน ขณะที่อีกฝั่งหนึ่งอาจจะมองว่าไทยไม่ได้นัดไป จริงหรือไม่ ตนจึงมองว่าการเจรจามีข้อสะดุดหรือไม่ราบรื่น
เมื่อถามว่าวีซ่าที่สหรัฐฯ แบนนายกรัฐมนตรีและรัฐมนตรีเกี่ยวข้องกับการส่งชาวอุยกูร์กลับจีน จะมีผลต่อการเจรจาหรือไม่ นายณัฐพงษ์ กล่าวว่า เป็นสิ่งหนึ่งที่เราสื่อสารมาโดยตลอดว่าต้องพิจารณาอย่างรอบคอบ การที่สหรัฐฯ มีการแบนวีซ่าผู้นำไทยในระดับแกนนำรัฐบาล เป็นสิ่งหนึ่งที่สะท้อนให้เห็นว่าการตัดสินใจของรัฐบาลกระทบต่อเรื่องนี้ และเราก็แสดงความเป็นห่วงมาตลอด ย้ำว่ารัฐบาลควรแสดงความชัดเจนเรื่องนี้ให้มากขึ้นว่าตกลงแล้วการเจรจา รวมถึงวันเจรจา เรามีความพร้อมมากแค่ไหน อย่างไร
ขณะเดียวกัน นายณัฐพงษ์ ยังกล่าวถึงกระแสข่าวรัฐบาลจะผลักพรรคภูมิใจไทย (ภท.) ออก แล้วเอาพรรคพลังประชารัฐ (พปชร.) เข้าไปแทน ว่า เป็นสิ่งที่พรรคเพื่อไทยต้องตัดสินใจ หากจะมองต่อไปเรื่องสมการและตัวเลขการเมือง หรือจำนวน สส. ของฝ่ายค้าน ก็ยังมีส่วนคดี 44 สส. อาจจะส่งผลกระทบต่อ 25 สส.ของพรรคประชาชนที่อยู่ในสภาฯ ด้วย และตัวแปรนี้ก็อาจส่งผลกระทบทางการเมือง
ส่วนคำถามว่ามีความเป็นไปได้หรือไม่ที่จะเอาพรรคภูมิใจไทยออกแล้วเอาพรรคประชาชนเข้าไปแทน นายณัฐพงษ์ ตอบว่า ไม่น่าเป็นไปได้อยู่แล้ว ตนยืนกรานไปหลายครั้งว่าในสภาฯ ชุดนี้ พรรคประชาชนจะไม่เข้าร่วมรัฐบาล
...
ผู้สื่อข่าวถามต่อ มีการเจรจาเบื้องลึกเบื้องหลังกับพรรคเพื่อไทยหรือไม่สำหรับการเลือกตั้งรอบหน้า นายณัฐพงษ์ ยืนยันว่าตอนนี้ยังไม่มีการพูดคุยเรื่องการจัดตั้งรัฐบาลกับพรรคร่วมรัฐบาลใดๆ ทั้งสิ้น รวมถึงพรรคอื่นด้วยก็ไม่มีการพูดคุยกัน เพราะก่อนก็จะมีการพูดคุยกันเรื่องนี้น่าจะอยู่ในช่วงใกล้การเลือกตั้งครั้งหน้า ที่จะต้องหารือกันเรื่องจุดยืน อุดมการณ์ทางการเมือง และจุดยืนในการดำเนินนโยบายต่างๆ ตอนนี้ยืนยันว่าพรรคประชาชนไม่มีทาง ไม่เคยมีโอกาสเข้าไปคุย และไม่คิดจะเข้าไปคุย
เมื่อถามย้ำว่าเป็นไปได้หรือไม่ที่พรรคเพื่อไทยจะนำพรรคภูมิใจไทยออก และจะส่งผลต่อสมการทางการเมืองจนทำให้เสียงปริ่มน้ำหรือไม่ นายณัฐพงษ์ ระบุว่า ถ้ามองตัวเลขทางการเมืองก็มีความเป็นไปได้ หากมีเรื่อง 44 สส.เข้ามา แต่อย่างไรก็อยู่ที่ตัวนายกรัฐมนตรี ตนไม่สามารถตอบแทนพรรคเพื่อไทยได้
นอกจากนี้ นายณัฐพงษ์ ยังเผยถึงกรณีการเตรียมเปิดการประชุมสภาผู้แทนราษฎร สมัยวิสามัญ เพื่อพิจารณาร่างพระราชบัญญัติงบประมาณรายจ่ายประจำปีงบประมาณ พ.ศ. 2569 ช่วง 28-30 พฤษภาคม 2568 ว่า พรรคประชาชนเตรียมความพร้อมอย่างเต็มที่แล้ว มี น.ส.ศิริกัญญา ตันสกุล สส.บัญชีรายชื่อ และรองหัวหน้าพรรค เป็นผู้เตรียมเนื้อหาให้กับสมาชิก ซึ่งมองว่าปัญหาคือจัดสรรงบประมาณไม่ตอบโจทย์ประเทศ ในอนาคต บริบทโลก และสถานการณ์ประเทศที่เปลี่ยนแปลงไป
เมื่อถามถึงกรณี นายวันมูหะมัดนอร์ มะทา ประธานสภาผู้แทนราษฎร ยอมรับว่าหากสมัยวิสามัญพิจารณางบประมาณ 2569 รวมถึงร่างพระราชกำหนด (พ.ร.ก.) 2 ฉบับเสร็จสิ้นแล้ว ยังสามารถพิจารณาร่าง พ.ร.บ.การประกอบธุรกิจสถานบันเทิงครบวงจร พ.ศ. .... หรือ เอ็นเตอร์เทนเมนต์คอมเพล็กซ์ (Entertainment Complex) ต่อได้นั้น นายณัฐพงษ์ มองว่าน่าจะยังเร็วเกินไป เพราะต้องใช้เวลาศึกษาเรื่องความเสี่ยง เรื่องฟอกเงิน ทุจริตคอร์รัปชัน การติดการพนัน รัฐบาลไม่ควรหยิบขึ้นมาในพิจารณา แม้จะถือเสียงข้างมาก พรรคเพื่อไทยน่าจะมีบทเรียนที่จะพยายามผลักดันเข้าสภาฯ แต่สุดท้ายพรรคร่วมไม่เห็นด้วย จึงไม่ควรจะรีบเร่งจนเกินไป.",
ดับแล้ว 26 ศพ  เหตุกราดยิงนักท่องเที่ยวในแคชเมียร์,https://www.thairath.co.th/news/foreign/2854434,2025-04-23T20:58:04.866928,N/A,"มีผู้เสียชีวิตแล้วอย่างน้อย 26 ศพ หลังกลุ่มมือปืนกราดยิงกลุ่มนักท่องเที่ยวในแคว้นแคชเมียร์ ที่อยู่ในความปกครองของอินเดียเมื่อวานนี้
ตำรวจอินเดียเปิดเผยเมื่อวันพุธว่า มีผู้เสียชีวิต 26 ศพ และบาดเจ็บ 17 ราย เมื่อผู้ต้องสงสัยว่าเป็นกลุ่มก่อการร้ายเปิดฉากยิงนักท่องเที่ยวในดินแดนจัมมูและแคชเมียร์ของอินเดีย ซึ่งถือเป็นเหตุโจมตีครั้งร้ายแรงที่สุดในประเทศในรอบเกือบ 2 ทศวรรษ
เหตุโจมตีดังกล่าวเกิดขึ้นเมื่อวันอังคารที่ผ่านมาที่เมืองพาฮาลกัม ซึ่งเป็นจุดหมายปลายทางยอดนิยม หลังการท่องเที่ยวแบบกลุ่มใหญ่กลับมาคึกคักอีกครั้ง ขณะที่ความรุนแรงจากกลุ่มกบฏลดน้อยลงในช่วงไม่กี่ปีที่ผ่านมา เหตุครั้งนี้ นับเป็นเหตุโจมตีพลเรือนครั้งร้ายแรงที่สุดในอินเดีย นับตั้งแต่เหตุการณ์ยิงที่นครมุมไบเมื่อปี 2008 ซึ่งทำให้มีผู้เสียชีวิตมากกว่า 160 ศพ
นายกรัฐมนตรี นเรนทรา โมดี ยุติการเยือนซาอุดีอาระเบีย 2 วัน และเดินทางกลับอินเดียในเช้าวันนี้ (23 เม.ย.) ด้าน นิรมาลา สิตารามัน รัฐมนตรีกระทรวงการคลังอินเดีย ประกาศยุติการเยือนสหรัฐฯ และเปรู ""เพื่ออยู่เคียงข้างประชาชนของเราในช่วงเวลาที่ยากลำบากและน่าเศร้าโศกนี้"" ตำรวจกล่าวว่า เหตุโจมตีดังกล่าวเกิดขึ้นในทุ่งหญ้าข้างทาง และผู้เสียชีวิตมีชาวอินเดีย 25 รายและชาวเนปาล 1 ราย
กลุ่มก่อการร้ายที่ไม่ค่อยมีใครรู้จักอย่าง ""กลุ่มต่อต้านแคชเมียร์"" อ้างความรับผิดชอบต่อการโจมตีดังกล่าวผ่านข้อความทางโซเชียลมีเดีย โดยแสดงความไม่พอใจที่ ""คนนอก"" มากกว่า 85,000 คน ได้ตั้งรกรากอยู่ในพื้นที่ดังกล่าว ซึ่งกระตุ้นให้เกิด ""การเปลี่ยนแปลงทางประชากร""
ด้านองค์กรท้องถิ่นกว่าสิบแห่งถูกเรียกร้องให้ปิดทำการในเขตปกครองกลาง เพื่อประท้วงต่อเหตุโจมตีนักท่องเที่ยว ซึ่งจำนวนนักท่องเที่ยวที่เพิ่มขึ้นช่วยกระตุ้นเศรษฐกิจในพื้นที่ ขณะโรงเรียนหลายแห่งได้หยุดการเรียนการสอนเพื่อประท้วงด้วย เจ้าหน้าที่กล่าวว่าสายการบินต่างๆ ได้ให้บริการเที่ยวบินพิเศษจากเมืองศรีนคร เมืองหลวงของเขตปกครองจัมมูและแคชเมียร์ เนื่องจากนักท่องเที่ยวพากันเดินทางออก
...
ความรุนแรงของกลุ่มก่อการร้ายได้ก่อความเดือดร้อนในพื้นที่แห่งนี้ ซึ่งอินเดียและปากีสถานอ้างสิทธิ์การปกครอง นับตั้งแต่การก่อความไม่สงบต่อต้านอินเดียเริ่มขึ้นในปี 1989 มีผู้เสียชีวิตหลายหมื่นคน แม้ว่าความรุนแรงจะลดน้อยลงในช่วงไม่กี่ปีที่ผ่านมา
อินเดียเพิกถอนสถานะพิเศษของแคชเมียร์ในปี 2019 โดยแบ่งรัฐออกเป็น 2 ดินแดนที่รัฐบาลกลางบริหาร ได้แก่ จัมมูและแคชเมียร์ และลาดักห์ การเคลื่อนไหวดังกล่าวทำให้หน่วยงานท้องถิ่นสามารถออกสิทธิในการมีถิ่นฐานให้กับคนนอกได้ ทำให้พวกเขาสามารถหางานทำและซื้อที่ดินในดินแดนดังกล่าวได้ ส่งผลให้ความสัมพันธ์กับปากีสถานซึ่งอ้างสิทธิ์ในภูมิภาคนี้แย่ลง ข้อพิพาทดังกล่าวกระตุ้นให้เกิดความบาดหมางอย่างรุนแรงและความขัดแย้งทางทหารระหว่างสองประเทศ
การโจมตีนักท่องเที่ยวในแคชเมียร์เกิดขึ้นไม่บ่อยนัก เหตุการณ์ที่ทำให้มีผู้เสียชีวิตครั้งล่าสุดเกิดขึ้นในเดือนมิถุนายน 2024 เมื่อมีผู้เสียชีวิตอย่างน้อย 9 ศพ และบาดเจ็บ 33 ราย หลังจากการโจมตีของกลุ่มก่อการร้ายทำให้รถบัสที่บรรทุกผู้แสวงบุญชาวฮินดูตกลงไปในหุบเขาลึก.
ที่มา
Reuters
อ่านข่าวเพิ่มเติม
https://www.thairath.co.th/news/foreign",
เทสลากำไรหด 71% อีลอน มัสก์ จ่อลดบทบาทรัฐบาลโดนัลด์ ทรัมป์,https://www.thairath.co.th/news/foreign/2854415,2025-04-23T20:58:05.479927,N/A,"อีลอน มัสก์ ซีอีโอของเทสลา เผยว่าเขาจะลดบทบาทในรัฐบาลของโดนัลด์ ทรัมป์ หลังรายได้ของบริษัทลดลงในช่วงสามเดือนแรกของปี โดยกำไรลดลงมากกว่า 70%
อีลอน มัสก์ ซีอีโอของเทสลา เผยว่าเขาจะลดบทบาทในรัฐบาลของโดนัลด์ ทรัมป์ หลังรายได้ของบริษัทลดลงในช่วงสามเดือนแรกของปี โดยกำไรลดลงมากกว่า 70% โดยการที่ยอดขายตกต่ำและแบรนด์ต้องเผชิญกับกระแสตอบรับเชิงลบ เนื่องจากมัสก์ได้กลายเป็นบุคคลสำคัญทางการเมืองในทำเนียบขาว
เมื่อวันอังคาร บริษัทได้รายงานว่ารายได้จากรถยนต์ลดลง 20% ในไตรมาสแรกของปี 2025 เมื่อเทียบกับช่วงเดียวกันของปีก่อน ขณะที่กำไรลดลงมากกว่า 71% บริษัทได้เตือนนักลงทุนว่าผลกระทบอาจยังคงดำเนินต่อไป โดยปฏิเสธที่จะให้การคาดการณ์การเติบโต ขณะที่กล่าวว่า ""ความรู้สึกทางการเมืองที่เปลี่ยนไป"" อาจส่งผลกระทบต่ออุปสงค์อย่างมีนัยสำคัญ
การร่วงลงของมูลค่าบริษัทเมื่อเร็วๆ นี้เกิดขึ้นท่ามกลางเสียงวิพากษ์วิจารณ์เกี่ยวกับบทบาทของมัสก์ในรัฐบาลของทรัมป์ ซึ่งเขายอมรับว่าทำให้เขาละเลยบริษัทไป ทั้งนี้ มัสก์บริจาคเงินมากกว่า 250 ล้านดอลลาร์ ให้กับการหาเสียงเลือกตั้ของทรัมป์ นอกจากนี้ เขายังเป็นผู้นำโครงการของทรัมป์ในกระทรวงประสิทธิภาพรัฐบาล (DOGE) เพื่อลดรายจ่ายและลดจำนวนเจ้าหน้าที่รัฐบาล
มัสก์กล่าวว่า ""การจัดสรรเวลาให้กับ DOGE"" ของเขาจะ ""ลดลงอย่างมาก"" เริ่มตั้งแต่เดือนหน้าเป็นต้นไป เขาจะใช้เวลาเพียง 1-2 วันต่อสัปดาห์กับเรื่องของรัฐบาล ""ตราบใดที่ประธานาธิบดีต้องการให้เขาทำและตราบใดที่มันมีประโยชน์""
การมีส่วนร่วมทางการเมืองของเขาก่อให้เกิดการประท้วงและการคว่ำบาตรเทสลาทั่วโลก มัสก์กล่าวโทษการตอบโต้ ต่อผู้คนที่พยายามโจมตีเขาและทีมงาน DOGE แต่เขากล่าวว่างานของเขาที่ DOGE ""มีความสำคัญ"" และกล่าวว่า ""การจัดการบ้านของรัฐบาลให้เข้าที่เข้าทางนั้นเสร็จเกือบหมดแล้ว""
...
เทสลามีรายได้รวม 19,300 ล้านดอลลาร์ ในไตรมาสแรกของปีนี้ ลดลง 9% เมื่อเทียบเป็นรายปี ซึ่งน้อยกว่าที่นักวิเคราะห์คาดการณ์ไว้ที่ 21,100 ล้านดอลลาร์ และเกิดขึ้นในขณะที่บริษัทลดราคารถเพื่อดึงดูดผู้ซื้อ
บริษัทระบุว่าการที่ทรัมป์ขึ้นภาษีนำเข้าสินค้าจากจีนยังส่งผลกระทบต่อเทสลาอย่างมาก แม้ว่ารถยนต์ที่เทสลาที่ขายในตลาดสหรัฐฯ จะประกอบในประเทศ แต่ก็ต้องพึ่งพาชิ้นส่วนหลายชิ้นที่ผลิตในจีน บริษัทระบุว่า ""นโยบายการค้าที่เปลี่ยนแปลงอย่างรวดเร็ว"" อาจส่งผลกระทบต่อห่วงโซ่อุปทานและเพิ่มต้นทุนได้
รายงานประจำไตรมาสของเทสลาระบุว่า ""พลวัตนี้ ร่วมกับความรู้สึกทางการเมืองที่เปลี่ยนไป อาจส่งผลกระทบอย่างมีนัยสำคัญต่อความต้องการผลิตภัณฑ์ของเราในระยะใกล้""
มัสก์มีความขัดแย้งในเรื่องการค้ากับบุคคลสำคัญอื่นๆ ในรัฐบาลทรัมป์ รวมถึงนายปีเตอร์ นาวาร์โร ที่ปรึกษาการค้าของประธานาธิบดีทรัมป์ เมื่อต้นเดือนที่ผ่านมา เขาเรียกนายนาวาร์โรว่า ""คนโง่"" จากความคิดเห็นที่เขาเคยพูดเกี่ยวกับเทสลา นาวาร์โรเคยกล่าวว่ามัสก์ ""ไม่ใช่ผู้ผลิตรถยนต์"" แต่เป็น ""ผู้ประกอบรถยนต์ในหลายกรณี""
เมื่อวันที่ 22 เม.ย. มัสก์กล่าวว่าเขาคิดว่าเทสลาเป็นบริษัทผลิตรถยนต์ที่ได้รับผลกระทบจากภาษีน้อยที่สุด เนื่องจากห่วงโซ่อุปทานในท้องถิ่นในอเมริกาเหนือ ยุโรป และจีน แต่เขากล่าวเสริมว่าภาษียังคง ""ส่งผลกระทบต่อบริษัทที่มีอัตรากำไรต่ำ"" เขากล่าวว่า ""ผมจะยังคงสนับสนุนให้ภาษีลดลงแทนที่จะเพิ่มภาษี แต่นั่นคือทั้งหมดที่ผมทำได้""
เทสลากล่าวว่าปัญญาประดิษฐ์จะสนับสนุนการเติบโตในอนาคต แม้ว่านักลงทุนจะไม่เชื่อมั่นในข้อโต้แย้งดังกล่าวในอดีตก็ตาม หุ้นของบริษัทลดลงประมาณ 37% ของมูลค่าในปีนี้ ณ เวลาปิดตลาดของวันที่ 22 เม.ย. โดยเพิ่มขึ้นมากกว่า 5% ในการซื้อขายหลังปิดตลาดหลังจากประกาศผลประกอบการ.
ที่มา
BBC
อ่านข่าวเพิ่มเติม
https://www.thairath.co.th/news/foreign",
เปิดรายชื่อผู้นำโลกที่คาดว่าจะร่วมพิธีพระศพสมเด็จพระสันตะปาปาฟรานซิส,https://www.thairath.co.th/news/foreign/2854404,2025-04-23T20:58:08.659218,N/A,"สื่อต่างชาติเปิดเผยรายชื่อผู้นำระดับโลกที่คาดว่าจะเดินทางไปร่วมพิธีพระศพสมเด็จพระสันตะปาปาฟรานซิส ที่กรุงโรมในวันเสาร์นี้
ผู้นำโลกจำนวนมากได้ประกาศว่าจะเดินทางไปยังกรุงโรมเพื่อเข้าร่วมพิธีศพของ สมเด็จพระสันตะปาปาฟรานซิส ในวันเสาร์นี้ ซึ่งคาดว่าจะมีฝูงชนจำนวนมหาศาลรวมตัวกันที่จัตุรัสด้านหน้ามหาวิหารนักบุญเปโตรในนครวาติกัน โดยสื่อต่างประเทศมีการคาดการณ์รายชื่อผู้นำที่จะเดินทางไปร่วมพิธีดังนี้
ทวีปอเมริกา
นายโดนัลด์ ทรัมป์ ประธานาธิบดีสหรัฐฯ และ นางเมลาเนีย ภริยา น่าจะเดินทางไปเข้าร่วมพิธีอย่างแน่นอน เนื่องจากทรัมป์โพสต์บนโซเชียลมีเดียว่า ""พวกเราตั้งตารอที่จะไปร่วมงาน""
ขณะที่นายฮาเวียร์ ไมเลอี ประธานาธิบดีอาร์เจนตินา ซึ่งเป็นประเทศบ้านเกิดของสมเด็จพระสันตะปาปา จะเข้าร่วมงานด้วย โดยทางสำนักงานของเขายืนยันว่า แม้ความสัมพันธ์ระหว่างพระองค์กับการเมืองในบ้านเกิดจะค่อนข้างละเอียดอ่อน แต่นายไมเลอีได้ยกย่องความชาญฉลาดของพระองค์เสมอมา
นายลูอิซ อินาซิโอ ลูลา ดา ซิลวา ประธานาธิบดีบราซิล จะเข้าร่วมพร้อมภรรยา โดยนายลูลาเคยกล่าวว่า สมเด็จพระสันตะปาปา ""ทรงวิพากษ์วิจารณ์อย่างเข้มข้นต่อโมเดลเศรษฐกิจที่ก่อให้เกิดความอยุติธรรมแก่มนุษยชาติ""
...
องค์การสหประชาชาติ
นายอันโตนิโอ กูเตอร์เรส เลขาธิการสหประชาชาติ จะเข้าร่วมพิธีพระศพ ตามรายงานจากสำนักงานของเขา
ทวีปยุโรป
นางเออร์ซูลา ฟอน เดอร์ ไลเอิน ประธานคณะกรรมาธิการยุโรป และ นายอันโตนิโอ คอสตา ประธานสภายุโรป จะเดินทางไปร่วมพิธีที่กรุงโรม
ขณะที่นายเซอร์ เคียร์ สตาร์เมอร์ นายกรัฐมนตรีแห่งสหราชอาณาจักร จะเข้าร่วม และ เจ้าชายวิลเลียม จะร่วมพิธีแทนพระเจ้าชาร์ลส์ที่ 3 ในฐานะประมุขแห่งรัฐ
นายไมเคิล ฮิกกินส์ ประธานาธิบดีไอร์แลนด์ และภรรยา จะเดินทางไปร่วมพิธี พร้อมกับ นายกรัฐมนตรีไมเคิล มาร์ติน
กษัตริย์เฟลิเปที่ 6 และ สมเด็จพระราชินีเลตีเซีย แห่งสเปนจะทรงเข้าร่วมพิธีด้วย โดยสำนักพระราชวังกล่าวว่า กษัตริย์เฟลิเปทรงยกย่องสมเด็จพระสันตะปาปาว่าเป็น ""ดวงประทีปทางจริยธรรมอันยิ่งใหญ่ของโลกและยุคสมัยของเรา""
ด้านประธานาธิบดีเอ็มมานูเอล มาครง ของฝรั่งเศส ซึ่งได้ยุติการเยือนภูมิภาคมหาสมุทรอินเดียทันทีหลังทราบข่าวการสิ้นพระชนม์ของพระองค์ กล่าวกับผู้สื่อข่าวว่า เขาจะเข้าร่วมพิธีศพของพระองค์ตามที่ควรจะเป็น
ส่วนนายโอลาฟ โชลซ์ นายกรัฐมนตรีเยอรมนีซึ่งกำลังจะพ้นจากตำแหน่ง คาดว่าจะเข้าร่วมพิธีพร้อมกับ แฟรงก์-วัลเตอร์ ชไตน์ไมเออร์ ประธานาธิบดี ซึ่งจะเป็นผู้นำคณะผู้แทนของเยอรมนี ส่วน ฟรีดริช เมิร์ตซ์ นายกรัฐมนตรีคนใหม่ จะไม่เข้าร่วม
ประธานาธิบดีโวโลดิเมียร์ เซเลนสกี แห่งยูเครน ซึ่งเคยกล่าวว่าสมเด็จพระสันตะปาปาได้ทรงอธิษฐานเพื่อสันติภาพในยูเครนจะเข้าร่วมพร้อมภริยา โอลีนา เซเลนสกา
ขณะที่วลาดิเมียร์ ปูติน ผู้นำรัสเซีย ซึ่งกำลังถูกหมายจับจากศาลอาญาระหว่างประเทศเนื่องจากการรุกรานยูเครน จะไม่เข้าร่วม ตามการยืนยันจากเครมลิน
นายอันเดรจ ดูดา ประธานาธิบดีโปแลนด์ ซึ่งได้ประกาศให้วันเสาร์เป็นวันไว้อาลัยแห่งชาติ จะเข้าร่วมพิธีพร้อมภริยา
นายบาร์ต เดอ เวเวอร์ นายกรัฐมนตรีเบลเยียม และ กษัตริย์ฟิลิปป์กับสมเด็จพระราชินีมาติลด์ ก็จะเข้าร่วมเช่นกัน
กษัตริย์วิลเลม-อเล็กซานเดอร์ และ สมเด็จพระราชินีแม็กซิมา แห่งเนเธอร์แลนด์ ซึ่งพระองค์ทรงมีสัญชาติอาร์เจนตินาด้วยจะไม่เข้าร่วม เนื่องจากตรงกับวันเฉลิมพระชนมพรรษาของกษัตริย์ แม้ว่าพระราชวงศ์จะกล่าวว่ารู้สึกสะเทือนใจอย่างลึกซึ้ง ต่อการสิ้นพระชนม์ของสมเด็จพระสันตะปาปา อย่างไรก็ตาม นายกรัฐมนตรีดิก สโคฟ และ รัฐมนตรีต่างประเทศคาสปาร์ เฟลดคัมป์ จะเป็นตัวแทนเข้าร่วมพิธีแทน
...
ประธานาธิบดีมาร์เซโล เรเบโล เดอ ซูซาและนายกรัฐมนตรีลุยส์ มอนเตเนโกรแห่งโปรตุเกส จะเป็นผู้นำคณะผู้แทนเข้าร่วมพิธี
ประธานาธิบดีทามาส ซูลยอค แห่งฮังการียืนยันว่าจะเข้าร่วม เช่นเดียวกับ นายกรัฐมนตรีคริสเตียน สต็อกเกอร์ แห่งออสเตรีย และประธานาธิบดีนาตาซา เพิร์ซ มูซาร์ แห่งสโลวีเนีย ซึ่งจะเข้าร่วมพร้อมกับ นายกรัฐมนตรีโรเบิร์ต โกลอบ
ขณะที่ประธานาธิบดีทั้ง 3 แห่งรัฐบอลติกจะเข้าร่วมพิธีประกอบด้วย กีตานัส เนาเซดา แห่งลิทัวเนีย เอ็ดการ์ส รินเควิกส์ แห่งลัตเวียและอาลาร์ คาริส แห่งเอสโตเนีย
ราชวงศ์โมนาโกประกาศไว้อาลัย 3 วัน และแหล่งข่าวจากพระราชวังเผยว่า เจ้าชายอัลแบร์ที่ 2 และ เจ้าหญิงชาร์ลีน จะเข้าร่วมพิธี นอกจากนี้ยังมีประเทศยุโรปอื่นๆ ที่จะส่งผู้นำเข้าร่วม ได้แก่ สาธารณรัฐเช็ก, โคโซโว, มอลโดวา, โรมาเนีย และ สโลวาเกีย.
ที่มา :
channelnewsasia
คลิกอ่านข่าวเกี่ยวกับ
สมเด็จพระสันตะปาปาฟรานซิส",
หนุ่มกานาเมาคลั่ง บุกพังข้าวของในซูเปอร์มาร์เก็ตอินโดฯ (คลิป),https://www.thairath.co.th/news/foreign/2854387,2025-04-23T20:58:09.259824,N/A,"เกิดเหตุชุลมุนในซูเปอร์มาร์เก็ตแห่งหนึ่งในกรุงจาการ์ตา ประเทศอินโดนีเซีย เมื่อมีลูกค้าหนุ่มชาวกานาคลั่งอาละวาด เจ้าหน้าที่และลูกค้าคนอื่นๆ ต้องช่วยกันหาทางรวบตัวหนุ่มรายนี้กันให้วุ่น
โลกโซเชียลแชร์คลิปภาพเหตุการณ์ ขณะที่หนุ่มชาวกานาที่มีอาการมึนเมารายหนึ่ง เกิดอาการคลุ้มคลั่งบุกเข้าไปในซูเปอร์มาร์เก็ต ในกรุงจาการ์ตา ประเทศอินโดนีเซีย ก่อนจะถอดเสื้อและคว้าขวดน้ำมันทำอาหารมาราดตัวเอง รวมทั้งยังขว้างปาสินค้าจากชั้นวางต่อหน้าลูกค้าที่กำลังสับสนงุนงง
โดยจากคลิปจะเห็นเจ้าหน้าที่รักษาความปลอดภัยหลายคน รวมทั้งพลเมืองดีคนอื่นๆ พยายามจะหาทางเข้าควบคุมตัวชายรายนี้ แต่ดูเหมือนจะไม่ใช่เรื่องง่ายเพราะเขาตัวค่อนข้างใหญ่ และยังอาละวาดอย่างรุนแรง จนทุกคนไม่กล้าเข้าไปใกล้ ได้แต่ขว้างผัก ผลไม้ และของชำใส่ ขณะที่ชายคนดังกล่าวก็หยิบสินค้าจากชั้นวางมาทำลายอย่างต่อเนื่อง แถมยังเอาถังดับเพลิงลงมาและพยายามจะดึงสลักฉีดใส่คนอื่น
ในท้ายที่สุดแล้วทั้งเจ้าหน้าที่ และลูกค้าคนอื่นๆ ก็เข้ามาช่วยล้อม และรุมสกรัมจับตัวเขากดลงกับพื้นจนสำเร็จ ก่อนที่ตำรวจจะมาถึงที่เกิดเหตุในเวลาต่อมา และควบคุมตัวผู้ต้องสงสัยไป โดยจากการตรวจสอบพบว่าเขาเป็นนักท่องเที่ยวจากประเทศกานา และอยู่ในอาการมึนเมา หลังจากมีปัญหาทะเลาะกับภรรยา จึงระบายอารมณ์ด้วยความรุนแรง โดยหลังจากนี้จะมีการส่งตัวผู้ก่อเหตุส่งโรงพยาบาลเพื่อเข้ารับการตรวจร่างกายต่อไป.
ที่มา :
newsflare
...
คลิกอ่านข่าวเกี่ยวกับ
อินโดนีเซีย",
จัดให้ถวายอาลัย พิธีพระศพโป๊ป กำหนดฝัง 26 เม.ย. จัตุรัสเซนต์ปีเตอร์ ไทยลดธงครึ่งเสา,https://www.thairath.co.th/news/foreign/2854379,2025-04-23T20:58:09.738218,N/A,"สำนักวาติกันตั้งพระศพสมเด็จพระสันตะปาปาฟรานซิส ให้คริสตศาสนิกชน ทั่วไปเข้าถวายความเคารพและอาลัย ณ มหาวิหารนักบุญเปโตร ส่วนพิธีฝังพระศพมีขึ้นที่จัตุรัสเซนต์ปีเตอร์ วันที่ 26 เม.ย. นครรัฐวาติกัน ก่อนอัญเชิญพระศพไปฝังเพื่อทรงพักผ่อนนิรันดร์ ณ มหาวิหารซานตา มารีอา มาจจอเร กรุงโรม ประเทศอิตาลี ตามพระประสงค์ ผู้นำนานาชาติเข้าร่วมในพิธีฝังพระศพ อาทิ ประธานาธิบดี “โดนัลด์ ทรัมป์” จากสหรัฐฯ ประธานาธิบดีฝรั่งเศส “เอมานูว์แอล มาครง” “นายกฯ” สั่ง “ส่วนราชการ-รัฐวิสาหกิจ” ลดธงครึ่งเสา 3 วัน 23-25 เม.ย. ถวายความอาลัยสมเด็จพระสันตะปาปาฟรานซิสสิ้นพระชนม์
การสิ้นพระชนม์ของสมเด็จพระสันตะปาปาฟรานซิส หรือ “โป๊บฟรานซิส” ประมุขแห่งศาสนานิกายโรมัน คาทอลิก ขณะมีพระชนมายุ 88 พรรษา เมื่อเวลา 07.35 น.วันจันทร์ที่ 21 เม.ย. ตามเวลาท้องถิ่นนครรัฐวาติกัน หรือเวลา 12.35 น.วันเดียวกันตามเวลาประเทศไทย ยังความเศร้าเสียใจสุดอาลัยแก่เหล่าคริสต์ศาสนิกชนทั่วโลก ต่อมานครรัฐวาติกันแถลงยืนยัน สาเหตุการสิ้นพระชนม์ของสมเด็จพระสันตะปาปาว่า สิ้นพระชนม์ด้วยพระอาการโรคหลอดเลือดสมองและหัวใจล้มเหลว
เมื่อวันที่ 22 เม.ย. นครรัฐวาติกัน เผยแพร่พระรูปสมเด็จพระสันตะปาปา ประทับนอนอยู่ในโลงบรรจุพระศพ ที่มีการเปิดโลงบรรจุพระศพไว้ ตั้งอยู่ในอาคารโดมุส ซานตา มาร์ตา นครรัฐวาติกัน เผยให้เห็นพระศพทรงสวมอาภรณ์สีแดง สวมหมวกไมเตอร์ (หมวกพระสันตะปาปา) พระหัตถ์ถือสายประคำและมีการอัญเชิญพระศพสมเด็จพระสันตะปาปา ผ่านจัตุรัสซานตา มาร์ตา จัตุรัสโปรโตมาร์ติรี โรมานี ไปยังมหาวิหารนักบุญเปโตร นครรัฐวาติกัน ในเวลา 09.00 น. วันที่ 23 เม.ย. ตามเวลาท้องถิ่นหรือเวลา 14.00 น. วันเดียวกัน ตามเวลาประเทศไทย ทั้งนี้ สำนักวาติกันได้เปิดโอกาสให้ประชาชนทั่วไปร่วมถวายความเคารพพระศพสมเด็จพระสันตปาปาฟรานซิสได้
...
ส่วนการประกอบพิธีพระศพสมเด็จพระสันตะปาปา ที่จัตุรัสเซนต์ปีเตอร์ นครรัฐวาติกัน จะมีขึ้นในเวลา 10.00 น.วันที่ 26 เม.ย. ตามเวลาท้องถิ่น หรือเวลา 15.00 น.ตามเวลาประเทศไทย จากนั้นอัญเชิญพระศพไปฝังที่มหาวิหารซานตา มารีอา มาจจอเร ในกรุงโรม ประเทศอิตาลี ตามพระประสงค์ของสมเด็จพระสันตะปาปา ในงานจะมีผู้นำจากนานาชาติเข้าร่วมในพิธีฝังพระศพ อาทิ นายโดนัลด์ ทรัมป์ ประธานาธิบดีสหรัฐฯ นายเอมานูว์แอล มาครง ประธานาธิบดีฝรั่งเศส นายวลาดิเมียร์ เซเลนสกี ประธานาธิบดียูเครน นายฮาเวียร์ มิเลย์ ประธานาธิบดีอาร์เจนตินา นายลูอิส อินาซิโอ ดาซิลวา ประธานาธิบดีบราซิลและนางเออร์ซูลา ฟอนแดร์ ไลเอิน ประธานคณะกรรมาธิการยุโรป
สำหรับการเลือกสมเด็จพระสันตะปาปาพระองค์ใหม่ ในการประชุมหารือร่วมกันระหว่างพระคาร์ดินัลยังไม่มีกำหนดว่าจะจัดขึ้นเมื่อใด แต่ในกระบวนการดังกล่าวจะใช้เวลาประมาณ 15-20 วัน ตามแบบแผนที่ปฏิบัติสืบทอดกันมา จึงเป็นที่คาดหมายกันว่าจะมีการเลือกสมเด็จพระสันตะปาปาพระองค์ใหม่ได้หลังจากวันที่ 5 พ.ค.
ขณะเดียวกัน สำนักข่าวต่างประเทศ เผยคำสั่งลาของสมเด็จพระสันตะปาปาที่มีขึ้นเมื่อวันที่ 29 มิ.ย.2565 ว่าทรงมีพระประสงค์ให้ฝังพระศพลงบนพื้นดินอย่างเรียบง่าย ไม่ต้องตกแต่งใดๆเป็นพิเศษและสลักพระนาม “ฟรานซิส คัส” ที่มหาวิหารซานตา มารีอา มาจจอเร กรุงโรม ประเทศอิตาลี ให้สุสานของพระองค์ตั้งอยู่ระหว่างแท่นบูชาพอลีน ชาเปล กับแท่นบูชาสฟอร์ซา ชาเปล สำหรับค่าใช้จ่ายในการจัดเตรียมพิธีศพส่วนหนึ่งมาจากผู้ใจบุญที่มอบปัจจัยให้ สมเด็จพระสันตะปาปาฟรานซิสได้ให้
มีการโอนปัจจัยไปยังมหาวิหารซานตา มารีอา มาจจอเร สมเด็จพระสันตะปาปาฟรานซิสยังกล่าวทิ้งท้ายในคำสั่งลาว่า ขอให้พระเจ้าอำนวยพรให้ผู้คนที่มอบความรักให้แก่ข้าพเจ้าและผู้ที่สวดภาวนาให้แก่ข้าพเจ้า ขออุทิศความเจ็บปวดทรมาน ที่เป็นจุดสิ้นสุดชีวิตของข้าพเจ้าให้แด่พระเจ้า เพื่อสันติภาพในโลก และเพื่อความภราดรภาพของผู้คน
ด้านความเคลื่อนไหวที่ประเทศไทย ภายหลังการสิ้นพระชนม์ของสมเด็จพระสันตะปาปาฟรานซิส เมื่อวันที่ 22 เม.ย. เพจเฟซบุ๊ก “ไทยคู่ฟ้า” เผยแพร่เอกสารหนังสือด่วนที่สุดที่ นร 0508/ว 159 ลงนามโดยนางณัฐฏ์จารี อนันตศิลป์ เลขาธิการคณะรัฐมนตรี เรื่อง นายกรัฐมนตรี มีคำสั่งให้ส่วนราชการ รัฐวิสาหกิจ ลดธงครึ่งเสาทั่วราชอาณาจักร ถวายความอาลัยแด่สมเด็จพระสันตะปาปา ประมุขแห่งศาสนานิกายโรมันคาทอลิกและนครรัฐวาติกัน ระหว่างวันที่ 23- 25 เม.ย. รวม 3 วันและขอความร่วมมือหน่วยงานของรัฐทุกแห่ง ลดธงครึ่งเสาตามวันดังกล่าว โดยขอแจ้งให้ส่วนราชการ รัฐวิสาหกิจ หน่วยงานอื่นของรัฐในกำกับ ดูแล ทราบและถือปฏิบัติต่อไป
วันเดียวกันอาร์ชบิชอป ฟรังซิสเซเวียร์ วีระ อาภรณ์รัตน์ ประธานสภาประมุขบาทหลวงโรมันคาทอลิกแห่งประเทศไทย ลงนามในประกาศของสภาฯ เมื่อวันที่ 21 เม.ย. เรื่องการสิ้นพระชนม์ของสมเด็จพระสันตะปาปาฟรานซิส ว่า สภาฯ รับทราบด้วยความโทมนัสยิ่งเรื่องการสิ้นพระชนม์ของสมเด็จพระสันตะปาปาฟรานซิส พระประมุขสูงสุดแห่งพระศาสนจักรคาทอลิก พร้อมระบุว่า ตลอดระยะเวลากว่า 12 ปี แห่งสมณสมัย สมเด็จพระสันตะปาปาฟรานซิส ทรงเป็นแบบอย่างอันประเสริฐยิ่งของการเป็นศิษย์พระคริสต์ที่ซื่อสัตย์และเปี่ยมด้วยพระเมตตา ทรงนำพระศาสนจักรด้วยจิตตารมณ์แห่งความถ่อมตน กล้าหาญและการอุทิศตนเพื่อผู้ยากไร้ ผู้เปราะบาง และผู้ถูกหลงลืมในสังคม ทรงส่งเสริมการเสวนาระหว่างศาสนา การรักษ์โลก การสร้างสันติภาพในระดับนานาชาติ ขอเชิญชวนพี่น้องคริสตชนชาวไทยร่วมใจกันภาวนาแด่ดวงพระวิญญาณของสมเด็จพระสันตะปาปาฟรานซิส และน้อมรำลึกถึงพระจริยวัตรอันเป็นแบบอย่างในการอุทิศพระชนม์ชีพเพื่อพระเจ้า พระศาสนจักรและผู้ยากไร้ ขอพระเป็นเจ้าทรงรับดวงพระวิญญาณของพระองค์ไว้ในอ้อมพระหัตถ์อันอบอุ่นและขอทรงพักผ่อนเป็นสุขในสันติของพระเจ้าเทอญ
...",
นายกฯ เยือนกัมพูชากระชับความสัมพันธ์ 75 ปี พร้อมลงนามเอกสารสำคัญ 7 ฉบับ,https://www.thairath.co.th/news/politic/2854453,2025-04-23T20:58:10.294227,N/A,"นายกฯ เยือนกัมพูชา กระชับความสัมพันธ์ 75 ปีความสัมพันธ์ไทย พร้อมลงนามเอกสารสำคัญ 7 ฉบับ ขับเคลื่อนความเป็นหุ้นส่วนเชิงยุทธศาสตร์ พร้อมยกระดับความร่วมมือด้านความมั่นคง เพื่อประโยชน์ของทั้ง 2 ประเทศ
วันที่ 23 เมษายน 2568 นางสาวแพทองธาร ชินวัตร นายกรัฐมนตรี พร้อมคณะเดินทางไปเยือนกัมพูชาอย่างเป็นทางการระหว่างวันที่ 23 - 24 เมษายน 2568 โดยนายกรัฐมนตรีจะเข้าร่วมพิธีต้อนรับอย่างเป็นทางการ ณ วิมานสันติภาพ โดยนายกรัฐมนตรีและสมเด็จมหาบวรธิบดี ฮุน มาแนด นายกรัฐมนตรีแห่งราชอาณาจักรกัมพูชาจะร่วมหารือเต็มคณะ ก่อนร่วมเป็นสักขีพยานการลงนามความตกลง 7 ฉบับ และเป็นประธานในพิธีเปิดตราสัญลักษณ์ครบรอบ 75 ปี การสถาปนาความสัมพันธ์ทางการทูตไทย - กัมพูชา
จากนั้นนายกรัฐมนตรีจะไปวางพวงมาลา ณ วิมานเอกราช และวางพวงมาลาถวายสักการะพระบรมราชานุสาวรีย์ พระบาทสมเด็จพระนโรดม สีหนุ พระบรมรัตนโกศ และมีกำหนดการเข้าเยี่ยมคารวะสมเด็จมหารัฐสภาธิการธิบดี ควน โซะดารี ประธานสภาแห่งชาติราชอาณาจักรกัมพูชา และสมเด็จอัคคมหาเสนาบดีเดโช ฮุน เซน ประธานวุฒิสภาและประธานองคมนตรีแห่งราชอาณาจักรกัมพูชา ก่อนร่วมรับประทานอาหารค่ำ ร่วมกับเอกอัครราชทูตและข้าราชการ ณ โรงแรมโซฟิเทล พนมเปญ โภคีธารา
สำหรับกำหนดการวันที่ 24 เมษายน นายกรัฐมนตรีจะเข้าเฝ้าพระบาทสมเด็จพระบรมนาถนโรดม สีหมุนี พระมหากษัตริย์แห่งราชอาณาจักรกัมพูชา ก่อนจะเดินทางกลับประเทศไทย โดยจะถึงท่าอากาศยานทหาร 2 กองบิน 6 (บน.6) ในช่วงเย็นของวันเดียวกัน
สำหรับการลงนามเอกสารสำคัญ 7 ฉบับ ประกอบด้วย 1. บันทึกความตกลงว่าด้วยกรรมสิทธิ์ การใช้ การบริหาร และการบำรุงรักษาสะพานมิตรภาพไทย - กัมพูชา (บ้านหนองเอี่ยน - สตึงบท) 2. บันทึกความเข้าใจระหว่างกระทรวงทรัพยากรธรรมชาติและสิ่งแวดล้อมราชอาณาจักรไทยกับกระทรวงสิ่งแวดล้อมราชอาณาจักรกัมพูชาว่าด้วยความร่วมมือด้านมลพิษต่อสิ่งแวดล้อมข้ามแดน 3. หนังสือแลกเปลี่ยนเพื่อปรับเปลี่ยนสาระสำคัญของความตกลงว่าด้วยการจัดตั้งศูนย์พัฒนาฝีมือแรงงานกัมพูชา - ไทย
...
4. บันทึกข้อตกลงด้านการจ้างแรงงานระหว่างรัฐบาลแห่งราชอาณาจักรไทยกับรัฐบาลแห่งราชอาณาจักรกัมพูชา 5. บันทึกความเข้าใจระหว่างไทยกับกัมพูชาว่าด้วยความร่วมมือเรื่องแรงงานและการจัดทำข้อตกลงด้านการจ้างงานไทย - กัมพูชา 6. บันทึกการหารือ สำหรับการให้ความช่วยเหลือทางวิชาการแก่ราชอาณาจักรกัมพูชา สำหรับงานออกแบบรายละเอียดโครงการปรับปรุงถนนหมายเลข 57 (บ้านผักกาด - บ้านปรม จังหวัดไพลิน - ถนนหมายเลข 5 จังหวัดพระตะบอง) ราชอาณาจักรกัมพูชา 7. ความตกลงระหว่างราชอาณาจักรไทยกับราชอาณาจักรกัมพูชาว่าด้วยการก่อสร้างสะพานข้ามพรมแดนแห่งใหม่ ณ จุดผ่านแดนถาวรบ้านผักกาดอำเภอโป่งน้ำร้อน จังหวัดจันทบุรี",
กกต. เผยเลือกตั้ง อบจ. มีคำร้อง 505 เรื่อง ลุ้น 5 สำนวน ชงเข้าที่ประชุมใหญ่,https://www.thairath.co.th/news/politic/2854458,2025-04-23T20:58:10.796467,N/A,"คณะกรรมการการเลือกตั้ง แจงคำร้องเลือกตั้ง อบจ. มี 505 เรื่อง สั่งสืบสวนไต่สวนจำนวน 149 เรื่อง ลุ้น 5 สำนวน ชงเข้าสู่ กกต. ชุดใหญ่ถกชี้ขาด
วันที่ 23 เม.ย. 2568 สำนักงานคณะกรรมการการเลือกตั้ง (กกต.) ได้สรุปการดำเนินการคำร้องคัดค้านในการเลือกตั้งสมาชิกองค์การบริหารส่วนจังหวัดและนายกองค์การบริหารส่วนจังหวัด (อบจ.) เมื่อวันที่ 1 ก.พ. 2568 ซึ่งมีการยื่นคำร้องคัดค้านเข้ามา 505 เรื่อง เป็นคำร้องหรือความปรากฏต่อ กกต. โดย กกต. สามารถดำเนินการแล้วเสร็จ จำนวน 114 เรื่อง และพิจารณาคำร้อง 107 เรื่อง มีคำสั่งไม่รับคำร้องหรือรวมเรื่องการพิจารณา 97 เรื่อง และมี 10 เรื่อง เป็นคำร้องที่ไม่มีมูลจึงมีคำสั่งยกคำร้องหรือสั่งยุติเรื่อง โดยมี 7 สำนวนที่วินิจฉัยชี้ขาด ซึ่ง 3 สำนวนยกคำร้อง มี 3 สำนวนที่สั่งระงับสิทธิของผู้สมัคร และยื่นคำร้องต่อศาลจำนวน 1 สำนวน
ขณะที่สำนวนที่อยู่ระหว่างการพิจารณา มี 391 เรื่อง ซึ่งมีการตรวจคำร้อง ตรวจสอบจำนวน 7 เรื่อง มีการสั่งสืบสวนไต่สวนจำนวน 149 เรื่อง และสำนักงาน กกต. เสนอคำสั่งไม่รับคำร้อง จำนวน 95 เรื่อง และมี 113 สำนวน ที่สำนักงานฯ สรุปสำนวนหรือจัดทำความคิดเห็นเสนอต่อเลขาธิการ กกต. และมี 22 เรื่องที่เสนอสำนวนต่อคณะอนุกรรมการวินิจฉัย ส่วนอีก 5 สำนวน ขณะนี้อยู่ระหว่างที่สำนักงาน กกต. เสนอสำนวนเข้าสู่วาระการประชุม กกต. ชุดใหญ่
สำหรับขั้นตอนการพิจารณาคำร้องและสำนวนนั้น เมื่อคณะกรรมการสืบสวนและไต่สวนได้รับสำนวน จะดำเนิน 4 ขั้นตอน คือ ขั้นที่ 1 สำนักงาน กกต. ประจำจังหวัด ดำเนินการสืบสวนหรือไต่สวนและจัดทำความเห็น เสนอผู้อำนวยการการเลือกตั้งประจำจังหวัดให้มีความเห็นประกอบสำนวน และจัดส่งสำนวนมายังสำนักงาน กกต. กลาง ขั้นที่ 2 สำนักงาน กกต. สั่งให้พนักงานสืบสวนและไต่สวนรับผิดชอบสำนวน ดำเนินการวิเคราะห์สำนวนและจัดทำความเห็นเสนอผ่านผู้บริหารฝ่ายและเสนอต่อเลขาธิการ กกต. ขั้นที่ 3 คณะอนุกรรมการวินิจฉัยชี้ขาดปัญหาหรือข้อโต้แย้ง พิจารณาทำความเห็น และสำนักงาน กกต. เสนอสำนวนให้ กกต. พิจารณา และขั้นที่ 4 เมื่อ กกต. ได้รับสำนวนจากคณะอนุกรรมการวินิจฉัยชี้ขาดปัญหาหรือข้อโต้แย้งก็จะพิจารณาชี้ขาดหรือสั่งการโดยเร็ว
...",
“วันนอร์” มอง ปัญหาไฟใต้ยังแก้ไม่ถูกจุด ถ้ามาถูกทางสถานการณ์คงไม่เกิดแบบนี้,https://www.thairath.co.th/news/politic/2854441,2025-04-23T20:58:11.211911,N/A,"“วันนอร์” ประธานสภาฯ มอง ยังแก้ปัญหาไฟใต้ไม่ถูกจุด เพราะถ้ามาถูกทางสถานการณ์คงไม่เกิดแบบนี้ จี้จับกุมคนร้ายมาลงโทษ หลังก่อเหตุลอบยิงรถกระบะพระสงฆ์-สามเณร วัดกุหร่า อ.สะบ้าย้อย จ.สงขลา
เมื่อเวลา 10.00 น. วันที่ 23 เมษายน 2568 นายวันมูหะมัดนอร์ มะทา ประธานสภาผู้แทนราษฎร ให้สัมภาษณ์ที่รัฐสภา ถึงเหตุการณ์คนร้ายก่อเหตุความไม่สงบใช้อาวุธปืนลอบยิงรถกระบะขณะพระสงฆ์และสามเณร วัดกุหร่า อ.สะบ้าย้อย จ.สงขลา ออกบิณฑบาต ส่งผลให้มีสามเณรมรณภาพ 1 รูป ว่า เป็นเรื่องที่รัฐบาลรวมถึงเจ้าหน้าที่ต้องจับกุมผู้กระทำความผิดมาลงโทษให้ได้โดยเร็ว เรื่องศาสนาเป็นเรื่องที่กระทบต่อจิตใจประชาชน และประชาชนจะได้คลายความกังวล
พร้อมมองว่า ขณะนี้การแก้ไขปัญหาไฟใต้อาจยังไม่ถูกจุด ต้องพยายามหาสาเหตุ แก้ปัญหาจริงจัง ทำอย่างครบวงจรให้ได้ ทั้งการศึกษา เศรษฐกิจ ความเป็นธรรม สังคม ต้องทำไปพร้อมกัน แม้เหตุจะเกิดขึ้นใน 3 จังหวัดชายแดนใต้ แต่มีผลกระทบทั้งประเทศ ทั้งการท่องเที่ยว การลงทุน อยากให้รัฐบาลให้ความสำคัญ แก้ไขให้ลุล่วงสำเร็จดีกว่านี้ ถ้าการแก้ปัญหามาถูกทาง สถานการณ์คงไม่เกิดขึ้นแบบนี้ คงยังไม่ถูกทางทั้งหมด
ทั้งนี้ ส่วนตัวเพิ่งได้เจอนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม ที่ดูแลด้านความมั่นคง ทราบว่าวันที่ 26-27 เมษายนนี้ จะลงพื้นที่จังหวัดชายแดนภาคใต้ รับฟังปัญหาและประเมินสถานการณ์แนวทางแก้ไขให้ดียิ่งขึ้น.",
มองโหวตคว่ำ พ.ร.บ.งบประมาณ ไม่น่าเกิดขึ้น “ชูศักดิ์” ยัน พรรคร่วมเข้าใจกันดี,https://www.thairath.co.th/news/politic/2854436,2025-04-23T20:58:11.684577,N/A,"“ชูศักดิ์” กางคณิตศาสตร์การเมืองสูตรเขี่ยภูมิใจไทยออก เชื่อ ไม่มีรัฐบาลไหนเสี่ยงไปตายดาบหน้า ชี้ ยังพอไปกันได้ มองโหวตคว่ำ พ.ร.บ.งบประมาณ เป็นเรื่องใหญ่ ไม่น่าเกิดขึ้น มอง สถานการณ์คลี่คลายลงหลังนายกฯ ยันยังไม่ปรับ ครม.
เมื่อเวลา 09.25 น. วันที่ 23 เมษายน 2568 นายชูศักดิ์ ศิรินิล รัฐมนตรีประจำสำนักนายกรัฐมนตรี ในฐานะรองหัวหน้าพรรคเพื่อไทย (พท.) ให้สัมภาษณ์ที่ทำเนียบรัฐบาล กรณี น.ส.แพทองธาร ชินวัตร นายกรัฐมนตรี ยืนยันไม่ปรับคณะรัฐมนตรี (ครม.) จะส่งผลให้เกิดแรงกระเพื่อมภายในพรรคเพื่อไทยหรือไม่ ว่า ถ้านายกรัฐมนตรีพูดไปอย่างนั้นก็เป็นไปตามนั้น ทั้งนี้ พูดกันตรงไปตรงมาเป็นห่วงเหตุการณ์ที่ผ่านมา แต่เมื่อผู้นำพูดในทำนองนี้ตนเข้าใจว่าจะทำให้เหตุการณ์คลี่คลายลง และหัวหน้าพรรคร่วมรัฐบาลทั้งหลายต่างยืนยันว่ายินดีสนับสนุนนโยบายรัฐบาล ที่ผ่านมาแค่ผิดคิว ซึ่งก็ว่ากันไป ขณะนี้สถานการณ์มีความเข้าใจกันดีขึ้น เมื่อนายกรัฐมนตรีในฐานะผู้นำและมีอำนาจปรับ ครม. พูดอย่างนี้ในพรรคไหนก็ไม่น่าจะมีปัญหา
ส่วนกรณีที่สมาชิกพรรคเพื่อไทยอยากให้เปลี่ยนกระทรวงเกี่ยวกับการค้าขาย แต่เมื่อเป็นอย่างนี้จะทำให้คนในพรรคเพื่อไทยผิดหวังหรือไม่ นายชูศักดิ์ ตอบว่า เป็นเรื่องภายในที่ต้องคุยกัน ตนเข้าใจว่าเป็นเรื่องเสียงสะท้อนของสมาชิกในพรรคที่มองว่าเมื่อเป็นอย่างนี้ก็ต้องใช้มาตรการในการแก้ปัญหา ไม่ควรปล่อยให้เป็นอย่างนี้ แต่เมื่อนายกรัฐมนตรีพูดอย่างนี้แล้วผู้มีหน้าที่ก็ต้องช่วยกันอย่างเต็มที่ จะทำอย่างไรให้ราคาสินค้าดีขึ้น
ผู้สื่อข่าวถามต่อ หากไม่มีการปรับ ครม. จะฉุดคะแนนนิยมของพรรคเพื่อไทยหรือไม่ นายชูศักดิ์ เผยว่า ยังวิเคราะห์ไม่ได้หรอกว่าจะฉุดหรือไม่ฉุด แต่ท้ายที่สุดอยู่ที่ว่าเราจะต้องทำงานมีผลงานเป็นที่ประจักษ์ เป็นรูปธรรม แก้ไขปัญหาต่างๆ ให้สำเร็จลุล่วงไป เป็นเรื่องสำคัญที่สุด
...
ขณะที่คำถามว่าได้มีการวิเคราะห์กันภายในหรือไม่ หากมีการปรับพรรคภูมิใจไทย (ภท.) ออกจะทำให้รัฐบาลเกิดเสียงปริ่มน้ำ และทำให้พรรคร่วมรัฐบาลอื่นขี่คอพรรคเพื่อไทย นายชูศักดิ์ กล่าวว่า
พูดกันตรงไปตรงมา มันมีคณิตศาสตร์การเมือง เราเห็นตัวเลขกันอยู่ว่าถ้าเอาพรรคนั้นออกจะเหลือตัวเลขเท่าไหร่ มันเป็นคณิตศาสตร์ทางการเมืองที่เกี่ยวโยงกับสถานการณ์ทางการเมือง ความมั่นคงทางการเมือง คนที่เขาทำงานการเมืองต้องเอาเรื่องนี้มาดู มาวิเคราะห์ว่าควรจะเป็นอย่างไร แต่สำคัญที่สุดคือไม่มีรัฐบาลไหนที่เสี่ยงจนถึงขั้นไปตายเอาดาบหน้า ทางการเมืองถือว่าเสี่ยงเกินไป ฉะนั้นถ้าทำอะไรให้เรียบร้อยพอจะไปกันได้ก็ต้องว่ากันไป
เมื่อถามย้ำว่าต้องทนกันไปอย่างนี้ใช่หรือไม่ นายชูศักดิ์ หัวเราะก่อนกล่าวว่า อันนี้เราพูดไม่ได้หรอก แต่พูดได้ว่าขณะนี้เป็นอย่างนี้ แต่ในทางการเมืองก็ต้องดูกันต่อไป ในคำถามเรื่องจำนวน 320 เสียงของรัฐบาล เป็นจำนวนที่สามารถลดแรงต่อรองของพรรคร่วมได้ใช่หรือไม่ นายชูศักดิ์ พยักหน้า ก่อนย้อนสื่อว่า
“คุณชี้นำเอง”
นอกจากนี้ นายชูศักดิ์ ยังกล่าวถึงการเปิดประชุมสภาสมัยวิสามัญเพื่อพิจารณาร่างพระราชบัญญัติงบประมาณรายจ่ายประจำปีงบประมาณ พ.ศ. 2569 ระหว่างวันที่ 28-30 พฤษภาคม 2568 ขณะเดียวกันจะมีการพิจารณาพระราชกำหนด (พ.ร.ก.) อีก 2 ฉบับ คือ พ.ร.ก.มาตรการป้องกันและปราบปรามอาชญากรรมทางเทคโนโลยี (ฉบับที่ 2) พ.ศ. 2568 และ พ.ร.ก.การประกอบธุรกิจสินทรัพย์ดิจิทัล (ฉบับที่ 2) พ.ศ. 2568 ซึ่งไม่น่ามีปัญหาอะไร เพราะสถานการณ์การเมืองคลี่คลายแล้ว
ในคำถาม คิดว่าจะมีการโหวตล้ม พ.ร.บ.งบประมาณ หรือไม่ นายชูศักดิ์ ระบุ คิดว่าจะไม่มีการโหวตล้ม พ.ร.บ.งบประมาณ เมื่อถามย้ำว่ามีเรื่องความขัดแย้งมาต่อรอง นายชูศักดิ์ กล่าวว่า
การโหวตล้มงบประมาณเป็นเรื่องใหญ่มาก ตนว่ามันไม่น่าจะเกิดขึ้น มันเดินไปได้ บริหารบ้านเมืองกันไปทำนโยบายให้สำเร็จ ซึ่งท่านนายกรัฐมนตรีว่าอย่างนี้
ผู้สื่อข่าวถามอีกว่าเบาใจไปเยอะใช่หรือไม่ ที่จะไม่มีการปรับ ครม. นายชูศักดิ์ หัวเราะแต่ไม่ได้ตอบ โดยเมื่อถามย้ำว่านายกรัฐมนตรีระบุ ใดๆ ในโลกล้วนอนิจจัง นายชูศักดิ์ ตอบว่า
การเมืองก็แบบนี้ต้องดูกันไปว่าอนาคตจะเป็นอย่างไร การเมืองต้องดูเป็นช็อต เป็นช็อตไป
อย่างไรก็ตาม เมื่อถามว่ามีโอกาสปรับ ครม. หลังผ่าน พ.ร.บ.งบประมาณ 2569 ใช่หรือไม่ นายชูศักดิ์ ระบุว่า
อันนี้ต้องดูสถานการณ์ ขึ้นอยู่กับนายกรัฐมนตรี ท่านบอกว่ายังไม่ปรับ ยังไม่คิดอะไร ก็เป็นไปตามนั้น อนิจจังไปก่อน
.",
“ภูมิธรรม” ย้ำสัมพันธ์แน่น “อนุทิน” ยันปรับ ครม. อยู่ที่ดุลยพินิจนายกฯ,https://www.thairath.co.th/news/politic/2854429,2025-04-23T20:58:12.359331,N/A,"“ภูมิธรรม” ย้ำสัมพันธ์แน่น “เสี่ยหนู” ทำงานร่วมกันมาอย่างดี ยืนยันการปรับ ครม. อยู่ที่ดุลยพินิจ “นายกฯ อิ๊งค์” ชี้ คำว่ากลับไปคิด ไม่ได้หมายความว่าจะปรับ
เมื่อเวลา 10.10 น. วันที่ 23 เมษายน 2568 นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม ในฐานะแกนนำพรรคเพื่อไทย ให้สัมภาษณ์ที่ทำเนียบรัฐบาล ถึงกรณีภาพเดินจับมือคู่กับ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ในฐานะหัวหน้าพรรคภูมิใจไทย เมื่อวันที่ 22 เมษายน 2568 ที่ผ่านมา เป็นการส่งสัญญาณอะไรหรือไม่ ว่า ตนกับนายอนุทิน ทำงานร่วมกันมาอย่างดี วันที่ 22 เมษายน เราประชุมเร่งรัดการใช้จ่ายงบประมาณ 2568 ร่วมกับ น.ส.แพทองธาร ชินวัตร นายกรัฐมนตรี มีกระทรวงต่างๆ เข้าร่วม ปกติเราจะเดินคุยกันจับไม้จับมือกันอยู่แล้ว เป็นเรื่องธรรมดา เป็นความสัมพันธ์ที่ดีต่อกัน ส่วนเรื่องอื่นเป็นแต่ละเรื่องแต่ละราวไป
ผู้สื่อข่าวถามต่อ การปรับพรรคร่วมออกอาจจะไม่มี แต่การปรับคณะรัฐมนตรี (ครม.) ในกระทรวงต่างๆ อาจจะมีอยู่ใช่หรือไม่ นายภูมิธรรม ตอบว่า นายกรัฐมนตรีบอกไปแล้วว่ายังไม่คิดตอนนี้ วันที่ 22 เมษายน บอกว่าจะกลับไปคิด ถือเป็นข้อมูลหนึ่ง ไม่ได้หมายความว่าท่านจะปรับ แต่เท่าที่ตนทราบในหมู่รัฐมนตรียังไม่มีการพูดคุยกันว่าจะต้องถูกปรับ
...
ส่วนประเด็นคำถามกรณีประชาชนไม่พอใจในเรื่องปัญหาราคาสินค้า หากไม่ปรับ ครม. จะฉุดคะแนนของพรรคเพื่อไทยลงไปหรือไม่ นายภูมิธรรม ระบุว่า ต้องดูข้อเท็จจริงว่ามีเหตุผลอย่างไร อยู่ที่ดุลยพินิจของนายกรัฐมนตรี ซึ่งนายกรัฐมนตรีพูดคุยกับหลายฝ่ายอยู่แล้ว เพราะเรื่องนี้เกี่ยวพันกันทั้งหมด.",
“ชูศักดิ์” เสียใจสามเณรวัดกุหร่า มรณภาพ-บาดเจ็บ คนร้ายลอบยิงรถขณะออกบิณฑบาต,https://www.thairath.co.th/news/politic/2854420,2025-04-23T20:58:12.849321,N/A,"“ชูศักดิ์” แสดงความเสียใจ เหตุสามเณร วัดกุหร่า อ.สะบ้าย้อย จ.สงขลา มรณภาพและบาดเจ็บจากคนร้ายลอบยิงรถขณะออกบิณฑบาต สั่ง พศ. ดูแลใกล้ชิด รับปัญหาใต้ซับซ้อน หวังหน่วยงานที่เกี่ยวข้องช่วยดูแล หามาตรการป้องกันเพิ่ม
เมื่อเวลา 09.30 น. วันที่ 23 เมษายน 2568 นายชูศักดิ์ ศิรินิล รัฐมนตรีประจำสำนักนายกรัฐมนตรี ในฐานะที่กำกับดูแลสำนักงานพระพุทธศาสนาแห่งชาติ (พศ.) กล่าวที่ทำเนียบรัฐบาล ถึงกรณีเหตุการณ์ความไม่สงบในพื้นที่ชายแดนใต้ หลังคนร้ายใช้อาวุธปืนลอบยิงรถกระบะ ขณะพระสงฆ์และสามเณร วัดกุหร่า อ.สะบ้าย้อย จ.สงขลา เดินทางออกบิณฑบาต ส่งผลให้มีสามเณรมรณภาพ 1 รูป และบาดเจ็บ 1 รูป ว่า เท่าที่ทราบถือเป็นเรื่องเสียใจที่เกิดเหตุการณ์นี้ขึ้น จากเหตุการณ์ความไม่สงบ ที่น่าเสียดายก็คือสามเณรที่มรณภาพและได้รับบาดเจ็บ ทราบว่าเมื่อวันที่ 22 เมษายน 2568 สมเด็จพระสังฆราช สกลมหาสังฆปริณายก ได้มีพระบัญชาส่งผ้าไตรและปัจจัยทั้งหลายทั้งปวงไปช่วยเหลือ โดยสามเณรที่มรณภาพคาดว่าวันนี้จะสามารถนำร่างไปประกอบพิธีศาสนาได้
ขณะเดียวกัน ตนเองได้สั่งให้ พศ. ลงพื้นที่ไปดูแลอย่างใกล้ชิดและไปร่วมพิธีทางศาสนา และในเรื่องนี้เจ้าคณะภาค 18 ก็ได้ออกแถลงการณ์ประณามการกระทำ อย่างไรก็ตามได้แจ้งเรื่องไปยังหน่วยงานที่เกี่ยวข้องที่มีหน้าที่ในเรื่องนี้ ทั้งจังหวัดและองค์การบริหารส่วนตำบล (อบต.) ให้ดูแลอย่างใกล้ชิด ขอแสดงความเสียใจกับเหตุการณ์เพราะเป็นเรื่องที่ไม่ควรจะเกิด โดยมาตรการในการดูแลจากนี้จะต้องมีความเข้มข้นมากขึ้น
เมื่อถามว่าการออกบิณฑบาตของพระสงฆ์ในพื้นที่ภาคใต้จะต้องมีความเข้มงวดมากกว่านี้ หรือหากเป็นพื้นที่ที่มีความเสี่ยงมาก อาจจะต้องมีคำสั่งไม่ให้พระสงฆ์ออกบิณฑบาตหรือไม่ นายชูศักดิ์ ระบุ ตนเข้าใจว่าพระสงฆ์ในพื้นที่ก็มีประสบการณ์อยู่ และเจ้าหน้าที่บ้านเมืองทั้งทหารและหน่วยงานราชการก็ต้องดูแลอย่างใกล้ชิด จะมีวิธีการอย่างไรก็ต้องช่วยกันทำ
...
ผู้สื่อข่าวถามต่อ ที่ผ่านมาไม่เคยเกิดเหตุการณ์ร้ายแรงเกิดขึ้นกับพระสงฆ์มาก่อน แต่ครั้งนี้กลับมาเกิดเหตุร้ายขึ้น มองว่าเกิดจากสาเหตุอะไร นายชูศักดิ์ ตอบว่า ปัญหาในพื้นที่ภาคใต้ค่อนข้างมีความสลับซับซ้อน ต้องวิเคราะห์ปัญหาต่างๆ มากมายว่า เกิดจากอะไร ซึ่งเราเองก็ไม่อยากให้เกิดขึ้น อยากให้เป็นไปด้วยความสงบเรียบร้อย.",
“ยิ่งลักษณ์” ร่วมไว้อาลัย “พระสันตะปาปาฟรานซิส” เผย ยังจดจำวันที่เคยเข้าเฝ้า,https://www.thairath.co.th/news/politic/2854406,2025-04-23T20:58:15.834784,N/A,"“ยิ่งลักษณ์ ชินวัตร” ร่วมแสดงความอาลัยต่อการสิ้นพระชนม์ของ “สมเด็จพระสันตะปาปาฟรานซิส” เผย ยังจดจำวันที่เคยเข้าเฝ้าในฐานะนายกรัฐมนตรี ที่นครรัฐวาติกัน
ผู้สื่อข่าวรายงานว่า เมื่อวันที่ 22 เมษายน 2568 ที่ผ่านมา น.ส.ยิ่งลักษณ์ ชินวัตร อดีตนายกรัฐมนตรี ร่วมแสดงความอาลัยต่อ สมเด็จพระสันตะปาปาฟรานซิส อดีตประมุขแห่งพระศาสนจักรคาทอลิก และอดีตประมุขแห่งนครรัฐวาติกัน หลังสิ้นพระชนม์ เมื่อวันที่ 21 เมษายน 2568 โดยโพสต์ภาพและข้อความผ่าน
เฟซบุ๊ก
ว่า ดิฉันขอแสดงความเสียใจอย่างสุดซึ้งต่อการสิ้นพระชนม์ของสมเด็จพระสันตะปาปาฟรานซิส
พร้อมระบุย้อนถึงครั้งที่เข้าเฝ้าที่นครรัฐวาติกัน ว่า
“ดิฉันยังจดจำการเข้าเฝ้าพระองค์ที่นครรัฐวาติกัน เมื่อปี 2556 ซึ่งเป็นการเข้าเฝ้าที่สร้างแรงบันดาลใจและมีความหมายอย่างมาก พระองค์เป็นผู้มีความเมตตาและอ่อนน้อมถ่อมตน และจะได้รับการจดจำจากความพยายามอย่างไม่ย่อท้อในการส่งเสริมสันติภาพในโลก สิทธิมนุษยชน และการให้ความช่วยเหลือผู้อ่อนแอที่สุดในสังคม ในช่วงเวลาแห่งความโศกเศร้าและการอาลัยนี้ ดิฉันขอไว้อาลัยร่วมกับผู้นับถือศาสนาคริสต์ทั่วโลก ต่อการจากไปของสมเด็จพระสันตะปาปาฟรานซิส”
...",
รถหรูชนไฟลุกเหลือแต่ซาก พ่อคนขับเฟอร์รารี่พาลูกให้ปากคำ อ้างกระบะปาดหน้า,https://www.thairath.co.th/news/local/2854494,2025-04-23T20:58:16.344113,N/A,"คืบหน้า ""เฟอร์รารี่-เบนซ์"" ชนไฟลุก พ่อคนขับเฟอร์รารี่ พาลูกชายเข้าให้ปากคำ อ้างกระบะขับปาดหน้า แต่ยังไม่กล่าวหา ขอรอตำรวจตรวจสอบก่อน หากเป็นฝ่ายผิดยินดีรับผิดชอบ
วันที่ 23 เมษายน 2568 พ.ต.อ.บุญโรจน์ โลจายะ ผกก.สน.ธรรมศาลา เปิดเผยเหตุการณ์รถเฟอร์รารี่ รถเบนซ์ และรถกระบะ พุ่งชนกัน ก่อนเฟอร์รารี่และเบนซ์ไฟไหม้ว่า ภายหลังพนักงานสอบสวนร้อยเวรได้รับแจ้งเหตุเมื่อช่วงประมาณ 2.00 น. จึงได้รีบเดินทางไปที่เกิดเหตุทันที
เมื่อไปถึงที่เกิดเหตุ ก็พบสภาพรถยนต์ทั้ง 3 คัน ได้แก่ รถเฟอร์รารี่ รถเบนซ์ และรถกระบะวีโก้ ต่างถูกชนได้รับความเสียหาย โดยเฉพาะรถเฟอร์รารี่และรถเบนซ์ที่ถูกเพลิงไหม้ได้รับความเสียหายพังทั้งคัน ทางเจ้าหน้าที่จึงเร่งดับเพลิงและเคลียร์ซากรถทั้ง 3 คันออก เพื่อเปิดช่องทางการจราจร (
อ่านข่าว : ชนไฟลุก “เฟอร์รารี่-เบนซ์” บนถนนบรมราชชนนี กระบะอีกคันพลิกตะแคง ตำรวจเร่งหาสาเหตุ
)
ในที่เกิดเหตุ พบคนขับรถกระบะตู้ทึบ ร้อยเวรจึงได้สอบปากคำเบื้องต้น โดยเล่าว่า ขณะที่คนขับรถกระบะมุ่งหน้าจากถนนพุทธมณฑลสาย 4 เพื่อมุ่งหน้าไปยังถนนพุทธมณฑลสาย 3 ระหว่างทางคนขับกระบะวิ่งอยู่บนช่องทางด่วนของถนน ก็รู้สึกเหมือนถูกชนท้ายจนรถกระบะเสียหลักชนข้างทางได้รับความเสียหาย เมื่อคนขับรถกระบะลงมาดูก็เห็นว่ามีรถเฟอร์รารี่และรถเบนซ์ได้รับความเสียหายอยู่บริเวณด้านหลังแล้วเกิดเพลิงไหม้ ซึ่งคนขับรถกระบะก็ไม่ทราบว่ารถคันไหนมาชนท้ายรถตน ทั้งนี้ คนขับรถกระบะได้รับบาดเจ็บเล็กน้อยและรักษาพยาบาลที่เกิดเหตุเป็นที่เรียบร้อยแล้ว
...
สำหรับคนขับรถเฟอร์รารี่และรถเบนซ์นั้น เบื้องต้นทางเจ้าหน้าที่ตำรวจยังไม่พบตัว แต่จากการสอบถามข้อมูล ทราบว่าได้ไปที่โรงพยาบาล ซึ่งขณะนี้อยู่ในระหว่างการตรวจสอบโรงพยาบาลบริเวณโดยรอบว่ามีผู้ได้รับบาดเจ็บจากอุบัติเหตุเมื่อคืนหรือไม่
ทั้งนี้ เมื่อช่วงสายที่ผ่านมา จากการสอบถามพนักงานสอบสวนร้อยเวร ทราบว่า ทางครอบครัวของคนขับรถเฟอร์รารี่ได้ติดต่อทางพนักงานสอบสวนมาแล้ว โดยคาดว่าในช่วงบ่ายวันนี้ ทางครอบครัวของคนขับรถเฟอร์รารี่จะเข้ามาให้ปากคำกับพนักงานสอบสวน แต่ทั้งนี้ยังไม่ทราบข้อมูลว่า คนขับรถเฟอร์รารี่คันเกิดเหตุอายุเท่าไหร่และอยู่ที่ไหน คาดว่าจะมีความชัดเจนในช่วงบ่าย ส่วนคนขับรถเบนซ์ ทางเจ้าหน้าที่ยังไม่สามารถติดต่อได้
สำหรับแนวทางหลังจากนี้ ทางเจ้าหน้าที่ตำรวจจะต้องติดตามคู่กรณีทั้ง 3 คนมาสอบปากคำ รวมทั้งรวบรวมพยานหลักฐานจากพยานแวดล้อมในที่เกิดเหตุ ภาพวงจรปิด รวมทั้งพยานหลักฐานทางนิติวิทยาศาสตร์ เพื่อมาสรุปสาเหตุของการเกิดอุบัติเหตุในครั้งนี้
ต่อมาเมื่อเวลา 14.30 น. นายกมล อายุ 55 ปี พาบุตรชาย คือ น้องเฟียส อายุ 22 ปี ผู้ขับขี่รถเฟอร์รารี่ เข้าให้ปากคำกับพนักงานสอบสวน สน.ธรรมศาลา หลังจากเดินทางไปตรวจร่างกายที่โรงพยาบาล
นายกมล กล่าวว่า ได้ทราบเรื่องดังกล่าวจากลูกชายว่าเมื่อเวลาตี 2 ขณะเกิดเหตุลูกชายกำลังขับรถกลับบ้านพักย่าน พุทธมณฑลสาย 2 หลังจากไปส่งแฟนที่บ้าน ขณะขับอยู่ในเลนขวาสุด ได้มีรถกระบะขับมาปาดหน้า ซึ่งเรายังไม่กล่าวหาเขา อันนี้เป็นคำบอกเล่าจากลูก ทำให้เกิดการเฉี่ยวชนท้ายรถกระบะจนรถกระบะหมุนไปฟาดกับรถเบนซ์ที่ขับตามหลังมา
จากนั้นรถของลูกชายก็ไปชนกับรถเบนซ์อีกครั้งจนเป็นเหตุให้รถเกิดไฟลุกไหม้ ลูกชายและคนขับรถเบนซ์จึงหนีออกมาจากตัวรถ จากนั้นมีการพูดคุยกันเบื้องต้น และต่างขอตัวแยกย้ายไป รพ. เนื่องจากลูกชายมีอาการแน่นที่หน้าอกจากการกระแทก รถคันนี้ซื้อมาในราคา 34 ล้านบาท จดทะเบียนเมื่อปี 2022 จดทะเบียนในนามภรรยาของตน
ที่ผ่านมา ตนจะคอยตักเตือนลูกชายตลอดว่าให้ขับรถด้วยความไม่ประมาทและระมัดระวัง โดยเหตุการณ์ที่เกิดขึ้นครั้งนี้ โชคดีไม่มีผู้ใดเจ็บหนักหรือเสียชีวิต เป็นคดีอุบัติเหตุ พนักงานสอบสวนจึงได้นัดให้มาพูดคุยกับคู่กรณีเพื่อสอบปากคำหาสาเหตุการเกิดอุบัติเหตุในครั้งนี้ หากตนเป็นฝ่ายผิดก็ยินดีที่จะรับผิดกับเหตุการณ์ที่เกิดขึ้น แต่ทั้งนี้ทั้งนั้นก็ต้องให้ทางพนักงานสอบเป็นผู้ดำเนินการ
...
โดยทางพนักงานสอบสวนอยู่ระหว่างรอให้ทางคู่กรณีทั้งหมดเดินทางเข้ามาพูดคุยเพื่อสอบปากคำเพื่อหาสาเหตุการเกิดอุบัติเหตุในครั้งต่อไป
ล่าสุด มีรายงานเพิ่มเติมว่า ฝั่งคนขับรถกระบะ ได้เปิดเผยกับสื่อมวลชนว่า ก่อนเกิดเหตุตนกำลังเดินทางไปรับงานส่งของแถวบางบัวทอง ซึ่งตนขับรถด้วยความเร็วประมาณ 70 กิโลเมตรต่อชั่วโมง อยู่ในช่องเลนกลาง
เมื่อมาถึงที่เกิดเหตุ ก็รู้สึกว่ามีรถมาชนท้ายอย่างรุนแรง แต่ไม่รู้ว่าเป็นใคร หลังจากนั้นได้เห็นรถเบนซ์และเฟอร์รารี่เกิดเพลิงลุกไหม้ ซึ่งในขณะนั้นคนขับรถเบนซ์และเฟอร์รารี่ได้ลงมาจากรถแล้ววิ่งเข้ามาให้การช่วยเหลือ พร้อมบอกว่าไม่ต้องตกใจ
ณ ตอนนั้นตนยอมรับว่า รู้สึกตกใจเป็นอย่างมาก โดยจากเหตุการณ์ที่เกิดขึ้น ทำให้ตนได้รับผลกระทบเป็นอย่างมาก เนื่องจากเป็นรถทำมาหากิน ซึ่งต้องรอการซ่อมแซมอีกทีว่าต้องใช้ค่าใช้จ่ายเท่าไหร่ ส่วนเรื่องการพูดคุยเยียวยาอีกครั้งจากฝั่งรถเบนซ์และรถเฟอร์รารี่นั้น จะมีการพูดคุยในภายหลัง อย่างไรก็ตามก่อนเกิดเหตุ ตนไม่ได้ยินว่าฝั่งรถเบนซ์กับรถเฟอร์รารี่นั้นมีการขับแข่งกันแต่อย่างใด.",
"ปลัดอำเภอหางดง แจงปม ""หนังสือลาออก"" รับอัดอั้นกับระบบราชการจริง แต่ไม่คิดลาออก",https://www.thairath.co.th/news/local/2854489,2025-04-23T20:58:17.774026,N/A,"""ปลัดอำเภอหางดง"" เปิดใจปมดราม่า ""หนังสือลาออก"" ยอมรับอัดอั้นตันใจกับระบบราชการจริง แต่ไม่รู้ที่มาของหนังสือดังกล่าว คาดอาจเป็นฝีมือของคนใกล้ชิด หรือคนที่หวังดี
จากกรณีสื่อสังคมออนไลน์ แชร์ภาพหนังสือลาออกจากราชการของ นายพีรพันธ์ สิงห์ทองชัย ปลัดอำเภอหางดง จังหวัดเชียงใหม่ ระบุสาเหตุเนื่องจากเบื่อหน่ายในระบบราชการและความอยุติธรรม ลงวันที่ 21 เมษายน 2568 สร้างความฮือฮาให้กับชาวเน็ตเป็นอย่างมาก พร้อมกับตั้งคำถามถึงที่มาที่ไปของการลาออกในครั้งนี้ ขณะที่นายจักรินทร์ สิรินทรภูมิ นายอำเภอหางดง เผยสอบถามกับปลัดอำเภอแล้วได้รับการยืนยันว่าไม่ได้ทำหนังสือลาออกฉบับดังกล่าว พร้อมกับแสดงความเป็นห่วงว่าหนังสือลาออกปลอมที่ถูกส่งต่อกันในโลกออนไลน์ อาจสร้างความเข้าใจผิดและสร้างความเสียหายต่อราชการ ดังที่นำเสนอข่าวไปแล้วนั้น (
""นายอำเภอ"" แจงดราม่าหนังสือลาออก ""ปลัดอำเภอหางดง"" อ้างเบื่อหน่ายระบบราชการ
)
ล่าสุดวันที่ 23 เมษายน ผู้สื่อข่าวเข้าพบนายพีรพันธ์ สิงห์ทองชัย ปลัดอำเภอหางดง ซึ่งนายพีรพันธ์ปฏิเสธให้สัมภาษณ์ ระบุว่าจะเป็นการฝ่าฝืนวินัยราชการ แต่ก็ได้ให้ข้อมูลยืนยันว่าไม่คิดจะลาออกจากราชการ และไม่ทราบที่มาของหนังสือดังกล่าว พร้อมกับยอมรับว่าด้วยว่าตนเองมีความอัดอั้นตันใจกับระบบราชการ ไม่ต่างกับที่ระบุไว้ในหนังสือฉบับดังกล่าวจริง
ปลัดพีรพันธ์ เปิดเผยว่า ตนเองได้ผ่านการอบรมหลักสูตรนายอำเภอรุ่นที่ 68 ตั้งแต่ปี 2552 หลังจากนั้นรอแต่งตั้งเป็นนายอำเภอ และคาดว่าจะได้รับการแต่งตั้งในปี 2560 แต่ปรากฏว่าในปี 2557 กรมการปกครองได้มีคำสั่งให้ตนเอง และผู้ที่ผ่านการอบรมอีกจำนวนหนึ่งออกจากราชการ โดยกล่าวหาว่าร่วมกันทุจริตในการสอบคัดเลือกนายอำเภอที่มีขึ้นในช่วงปี 2552 ตนเองจึงได้ยื่นอุทธรณ์ตามกระบวนการและยื่นฟ้องต่อศาลปกครองสูงสุด โดยขอให้ศาลมีคำสั่งคุ้มครองชั่วคราวในระหว่างพิจารณาคดี แต่ศาลปกครองสูงสุดไม่อนุญาต ทำให้ต้องออกจากราชการ
...
ต่อมาวันที่ 15 มีนาคม 2566 ศาลปกครองสูงสุดมีคำพิพากษาว่าคำสั่งให้ออกจากราชการของกรมการปกครองไม่ชอบด้วยกฎหมาย โดยให้มีผลย้อนหลังไปจนถึงวันที่คำสั่งดังกล่าวเริ่มมีผลบังคับ ซึ่งคำพิพากษามีผลให้กรมการปกครองต้องให้ตนเองซึ่งเป็นผู้ฟ้องคดีกลับเข้ารับราชการในตำแหน่งเดิมหรือเทียบเท่า พร้อมกับคืนเงินเดือน เงินประจำตำแหน่งและสิทธิประโยชน์อื่นใดที่พึงจะได้รับในช่วงที่มีคำสั่งให้ออกจากราชการ และต้องพิจารณาด้วยว่าหากผู้ฟ้องคดีไม่ถูกให้ออกจากราชการ ผู้ฟ้องคดีจะมีความเจริญก้าวหน้าในราชการไปถึงตำแหน่งใด รวมถึงสิทธิที่จะได้รับการแต่งตั้งให้เป็นนายอำเภอตามที่ได้ผ่านการสอบคัดเลือกและผ่านหลักสูตรมาแล้ว
นายพีรพันธ์ บอกว่า หลังจากศาลปกครองสูงสุดมีคำพิพากษา ตนเองก็ไม่ได้รับการแต่งตั้งให้เป็นนายอำเภอ ที่ผ่านมาได้ทำหนังสือร้องทุกข์ไปที่กรมการปกครอง ได้รับแจ้งว่ามีการแต่งตั้งคณะทำงานเพื่อกลั่นกรองคำร้อง แต่จนถึงวันนี้ผ่านมาแล้ว 2 ปี และตนเองก็จะเกษียณราชการในอีก 5 เดือนข้างหน้า ก็ยังไม่ได้รับการแต่งตั้งให้เป็นนายอำเภอ
นายพีรพันธ์ บอกว่า ช่วงชีวิตราชการที่ผ่านมาตนเองสอบได้ที่ 1 หลักสูตรปลัดอำเภอในปี 2546 สอบได้ที่ 3 ในการสอบคัดเลือกเข้าดำรงตำแหน่งนิติกร รวมทั้งได้รับการแต่งตั้งเป็นกรรมการผู้ช่วยเลขานุการยกร่างกฎหมายของกรมการปกครอง นอกจากนี้ยังอยู่ระหว่างการศึกษาและใกล้จบปริญญาเอก มองว่าคุณวุฒิตนเองครบถ้วน และผ่านหลักสูตรนายอำเภอมานานหลายปี
ที่ผ่านมาเคยเปรยกับลูกน้องและเพื่อนร่วมงานถึงความอัดอั้นตันใจในระบบราชการ โดยมองว่าความล่าช้าคือความอยุติธรรม ทำให้เป็นไปได้ว่าอาจมีคนใกล้ชิด หรือคนที่หวังดีทำหนังสือลาออกฉบับดังกล่าวขึ้นมาเพื่อเรียกร้องความเป็นธรรมให้ แต่ก็ยืนยันว่าตนเองไม่ทราบที่มาที่ไปของหนังสือดังกล่าว หากทำก็จะต้องทำตามระเบียบราชการอย่างถูกต้อง
ทั้งนี้ ในเวลาราชการที่เหลืออีก 5 เดือน หากได้รับการแต่งตั้งให้เป็นนายอำเภอตามสิทธิที่ควรจะได้รับก็ถือว่าถูกต้องเป็นธรรมสำหรับตนเอง แต่หากไม่ได้ก็อาจจะต้องใช้สิทธิเรียกร้องตามกฎหมายต่อไป",
"ตาวัย 72 ใช้ปืนลูกซองยิง ""กำนัน"" เสียชีวิต อ้างเคยโดนข่มขู่-แค้นสะสมมานาน",https://www.thairath.co.th/news/local/2854488,2025-04-23T20:58:18.283581,N/A,"บาดหมางกันมาหลายปี
""ตาวัย 72""
ใช้ปืนลูกซองยิง
""กำนัน""
เสียชีวิต จากชั้น 2 ในบ้าน พร้อมอ้างเคยโดนข่มขู่-โกรธแค้นสะสมมานาน
วันที่ 23 เมษายน 2568 พ.ต.ท.บุญรอด หนองทุ่ม รอง สว.สอบสวน สภ.ศรีวิไล ได้รับแจ้งจากศูนย์วิทยุ 191 ว่ามีเหตุยิงกันทำให้มีผู้เสียชีวิตอยู่บริเวณริมถนนในหมู่บ้าน ม.4 บ้านห้วยลีกสันติสุข ต.ชุมภูพร อ.ศรีวิไล จ.บึงกาฬ จึงรายงานให้ผู้บังคับบัญชาตามลำดับชั้น และเดินทางไปยังที่เกิดเหตุ พร้อมด้วยตำรวจชุดสืบสวนภูธรจังหวัด ชุดสืบสวน สภ.ศรีวิไล หน่วยกู้ภัยสว่างศรีวิไล แพทย์เวรโรงพยาบาลศรีวิไล
เมื่อไปถึงพบศพอยู่บริเวณริมถนนในหมู่บ้าน ทราบชื่อต่อมาคือ นายปิยะนัยต์ เสียงล้ำ อายุ 53 ปี กำนันตำบลชุมภูพร อ.ศรีวิไล ลักษณะนอนหงายเสียชีวิตโดยสวมใส่เสื้อแขนสั้นสีขาว กางเกงขาสั้นสีคราม ตรวจสอบพบร่องรอยบาดแผลถูกลูกกระสุนปืนที่บริเวณศีรษะ และหัวไหล่ขวา
จากการสอบถาม นางสุกานดา เสียงล้ำ ภรรยาของผู้เสียชีวิต เล่าว่า นายคำม่วง ซึ่งมีบ้านอยู่ใกล้ที่เกิดเหตุ เคยมีเรื่องโกรธเคืองและทะเลาะกับผู้เสียชีวิตอยู่เป็นประจำ จากนั้นตำรวจจึงเข้าไปตรวจสอบบ้านหลังดังกล่าว เมื่อไปถึงพบ นายคำม่วง สุวรรณไตร อายุ 72 ปี อยู่บริเวณข้างบ้าน เมื่อนายคำม่วงเห็นเจ้าหน้าที่มีอาการตกใจ กระวนกระวาย มีพิรุธต้องสงสัย จึงได้ควบคุมตัวและสอบถามนายคำม่วง โดยให้การยอมรับว่า ตนเป็นผู้ใช้อาวุธปืนยิงใส่ผู้เสียชีวิตจริง ซึ่งยิงจากบริเวณชั้น 2 ของบ้าน ผ่านหน้าต่างลงไปใส่ผู้เสียชีวิต และก่อเหตุเสร็จตนได้เก็บอาวุธปืนไว้ในบ้าน
ต่อมา ได้นำตัวนายคำม่วง เข้าไปตรวจสอบและตรวจค้นภายในบ้านเพื่อหาของกลางอาวุธปืนที่ใช้ก่อเหตุ ผลการตรวจค้นพบอาวุธปืนลูกซองยาวจำนวน 1 กระบอก และปลอกกระสุนปืนเบอร์ 12 สีขาวซึ่งผ่านการใช้งานมาแล้ว จำนวน 1 นัด อยู่บนที่นอนปกปิดด้วยผ้าห่มอีกครั้ง ซึ่งนายคำม่วง ให้การยอมรับว่าเป็นอาวุธปืนที่ตนใช้ยิงใส่ผู้เสียชีวิตจริง ตำรวจจึงคุมตัวนายคำม่วง ไปสืบสวนเพิ่มเติมที่ สภ.ศรีวิไล
...
นายคำม่วง ให้การว่าผู้ตายเป็นญาติห่างๆ ที่ผ่านมาเคยมีเรื่องบาดหมางกันมานานหลายปี เหตุผู้ตายเคยข่มขู่อาฆาตว่าจะสั่งให้ลูกน้องมาทำร้ายฆ่าทิ้ง ข่มขู่ด่าทอสารพัด ใส่ร้ายตนต่างๆ นานา เหมือนไม่ใช่คน ข่มเหงสารพัดอย่าง ขู่จะตามฆ่าตามยิงอยู่ประจำ ผู้ตายเป็นคนหน้ามือกับหลังมือ ต่อหน้าชาวบ้านดูจะเป็นคนดี แต่ลับหลังก้าวร้าว โผงผาง ไม่ให้เกียรติ ไม่รู้ผู้หลักผู้ใหญ่ ด้วยความโกรธแค้นสะสมมานาน เมื่อเช้าตนตื่นขึ้นมาเห็นผู้ตายอยู่หน้าสวน จึงใช้ปืนลูกซองยิงลงมาใส่ แล้วก็ลงไปอาบน้ำ ส่วนปืนนั้นตนซื้อมาในราคา 7,000 บาท เมื่อ 5 ปีที่แล้วกับชายไม่ทราบชื่อ เพื่อไว้ป้องกันชีวิตและทรัพย์สิน
ทางด้าน ชาวบ้านที่มามุงดูเหตุการณ์ เล่าว่า ทั้ง 2 คนมีเรื่องบาดหมางกันมาตลอด ผู้ก่อเหตุเป็นโรคเครียด อยู่บ้านกับหลานชาย ลูกสาวและลูกเขยออกไปอยู่สวนยาง ผู้ตายมักจะนำรถมาจอดไว้ข้างบ้านผู้ก่อเหตุเมื่อมาดูสวน ผู้ก่อเหตุก็มักจะตะโกนด่าทอกัน ทะเลาะกันกับกำนันตลอด
นางวิพัฒ เสียงล้ำ อายุ 72 ปี แม่ของกำนัน เล่าว่า หลายปีมาแล้วสมัยกำนันเลี้ยงแพะ ลูกชายก็จะไปจอดรถไว้ข้างบ้านผู้ก่อเหตุ เป็นทางสาธารณะในหมู่บ้าน เพื่อลงไปดูแพะที่เลี้ยงไว้ในสวน ซึ่งที่ดินของกำนันกลางหมู่บ้านทำเป็นสวนพอเพียง ผู้ก่อเหตุก็ตะโกนใส่กำนันว่าเอารถมาจอดทำไมตรงนี้มันเกะกะ ลูกชายปลูกต้นกล้วย ปลูกหน่อไม้ ก็โดนผู้ตายต่อว่า ทั้งที่ปลูกในที่ของตัวเอง ทุกวันนี้ก็มีเรื่องม้า ที่ผู้ตายเลี้ยงไว้ในสวนที่เกิดเหตุว่าไปขี้ใส่บ้านแก ก็คงเป็นชนวนเหตุตั้งแต่นั้นมา
ขณะที่ผู้ก่อเหตุเองก็เป็นคนใจร้อน มีการทำร้ายลูกเขยอยู่หลายครั้ง ลูกเขยก็เป็นคนดี ส่วนกำนันก็เป็นคนดี ใจกว้าง จนได้เป็นผู้นำ เป็นคนโผงผางไปหน่อยแค่นั้น ตั้งแต่รู้จักกับนายคำม่วง ก็รู้นิสัยใจคอเป็นคนที่จำฝังใจ เกลียดใครแล้วแค้นฝังใจ มีครั้งหนึ่งที่ผู้ก่อเหตุด่าทอกำนัน จนลูกสาวได้มาขอโทษขอโพยแทนพ่อที่พูดจาไม่ดี
เมื่อเช้าก่อนเกิดเหตุ กำนันก็มาบอกว่าจะพาลูกสาวไปหาหมอที่ จ.อุดรธานี แต่ขอไปตัดหญ้าให้ม้าที่สวนก่อน ขากลับออกมาเหลือบไปเห็นธงชาติที่อยู่หน้าสวนล้มก็เลยเข้าไปเก็บขึ้นมัดไว้ข้างรั้วตามเดิม ไม่นานตนได้ยินเสียงปืนดังขึ้นมา 1 นัด พอตำรวจมาถึงถึงรู้ว่าตาคำม่วงเป็นคนยิง
พ.ต.อ.อารัก มะสาธานัง รอง ผบก.ภ.จว.บึงกาฬ กล่าวว่า สาเหตุเกิดจากนายคำม่วง ผู้ก่อเหตุที่มีบ้านอยู่ข้างเคียงที่เกิดเหตุ สวนของกำนันโรจน์ ทั้ง 2 มีเรื่องกระทบกระทั่งกันมานานแล้ว เนื่องจากกำนันเลี้ยงสัตว์ เมื่อก่อนแพะ ทุกวันนี้เลี้ยงสุนัข และม้า 1 ตัว ปรากฏว่าม้าที่กำนันเลี้ยง เวลามันร้อนก็ไปนอนพักอยู่ข้างบ้าน ไปถ่ายมูลลงไปที่หน้าบ้าน ผู้ก่อเหตุแล้วมีปากมีเสียงกันหลายครั้ง มีการท้าทายกันไปมา ผู้เกิดเหตุก็เกิดความเครียด เพราะบอกมาหลายรอบแล้ว กำนันก็มารดน้ำต้นไม้ที่สวน ที่อยู่หน้าบ้านของผู้ก่อเหตุ ผู้ก่อเหตุก็ใช้อาวุธปืนลูกซองยาวยิงลงมาจากบนบ้านราว 10 กว่าเมตรโดนศีรษะเสียชีวิต
อย่างไรก็ตาม จากการสอบสวนไม่มีมูลเหตุมาจากเรื่องอื่นๆ ไม่ว่าจะเป็นเรื่องการปฏิบัติหน้าที่กำนัน หรือเรื่องส่วนตัวอื่นๆ เบื้องต้นตั้งข้อหา ฆ่าผู้อื่นโดยเจตนา / มีอาวุธปืนและเครื่องกระสุนปืนไว้ในครอบครองโดยไม่ได้รับอนุญาตจากนายทะเบียน คุมตัวฝากขังดำเนินคดีตามกฎหมายต่อไป ส่วนศพกำนันที่เสียชีวิต เจ้าหน้าที่ก็มอบให้ญาติๆ นำศพไปตั้งบำเพ็ญกุศลตามประเพณีต่อไป.",
นายกสมาคม อบต.ยันการเมืองท้องถิ่น ไร้ผู้มีอิทธิพล แต่เป็นผู้มีบารมี วอนสังคมแยกแยะ,https://www.thairath.co.th/news/local/2854487,2025-04-23T20:58:18.786508,N/A,"ปทุมธานี นายกสมาคมองค์การบริหารส่วนตำบลแห่งประเทศไทย ยันการเมืองท้องถิ่น ไม่มีผู้ใดเป็นผู้มีอิทธิพล ลั่นเป็นผู้มีบารมีมากกว่า นั่นคือการทำความดี ส่วนเรื่อง น้องพีช-นายกเบี้ยว วอนสังคมมีสติ แยกแยะ ควรจบได้
เมื่อวันที่ 23 เมษายน 2568 ผู้สื่อข่าวรายงานว่าที่ห้องประชุม สมาคมองค์การบริหารส่วนตำบลแห่งประเทศไทย ต.คลองสาม อ.คลองหลวง จ.ปทุมธานี ได้แถลงต่อสื่อเรื่องการปรากฏภาพถ่ายภายในสนามกอล์ฟชื่อดังแห่งหนึ่งร่วมกับผู้บริหารท้องถิ่นจำนวนหลายท่าน และหนึ่งในนั้นก็ปรากฏภาพของกฤษฎา หลีนวรัตน์ อดีตนายกเทศมนตรีตำบลธัญบุรี หรือนายกเบี้ยว ที่เป็นข่าวดังอยู่ในขณะนี้ จนเป็นกระแสผู้มีอิทธิพลที่มีการเรียกขานว่าบ้านใหญ่ในจังหวัดปทุมธานี
โดย รศ.วิระศักดิ์ ฮาดดา นายกสมาคมองค์การบริหารส่วนตำบลแห่งประเทศไทย เปิดเผยว่า กรณีในโลกโซเชียลมีการพูดถึงบ้านเล็กบ้านใหญ่ บ้านอิทธิพล ซึ่งบ้างก็ว่าตำบลนี้เป็นบ้านเล็กอำเภอนี้เป็นบ้านใหญ่ ซึ่งมองว่าจะบ้านใหญ่บ้านเล็กก็ไม่มีผลอะไร ซึ่งสิ่งสำคัญที่สุดนั้น ท้องถิ่นเอง หรือเทศบาล หรือ อบต.ต้องสร้างความเชื่อมั่นให้กับประชาชน ซึ่งก็จะเกิดความศรัทธาจากประชาชน ในพื้นที่นั้นๆ และจะมองว่าเป็นบ้านใหญ่และบ้านเล็ก ผมว่ามันไม่ใช่
...
อีกทั้งคำจำกัดความของผู้มีอิทธิพลหรือบ้านใหญ่ นั้นตนมองว่า ไม่ใช่ผู้มีอิทธิพล แต่เป็นผู้ที่มีบารมีมากกว่า นั่นคือการทำความดี การเข้าช่วยเหลือประชาชน และพร้อมที่จะแก้ไขในพื้นที่หากประชาชนได้รับความเดือดร้อน อีกทั้งบางครั้งประชาชนเดือดร้อน แต่เบิกงบประมาณไม่ได้ ทางท้องถิ่นจำเป็นต้องใช้เงินส่วนตัวไป เพื่อเร่งแก้ไขให้พี่น้องประชาชนอยู่เป็นสุข นี่แหละเขาเรียกว่าเป็นการสร้างบารมี ไม่ใช่ผู้มีอิทธิพล แต่ถ้าเรียกว่ามีอิทธิพลแบบผิดๆ นั้นก็คือเอาอำนาจที่มีไปรังแกไปข่มขู่ประชาชนเพื่อให้ได้มาซึ่งอันใดอันหนึ่ง อันนี้เรียกว่าอิทธิพล แต่นักการเมืองท้องถิ่นที่ตนทราบมา ไม่มีผู้ใดเป็นผู้มีอิทธิพลหรอก เนื่องจากตนเป็นนายกสมาคม อบต.แห่งประเทศไทย สัมผัสกับนายกจากทั่วประเทศมาแล้ว จึงฝากวอนสื่อมวลชนและประชาชนขอแยกแยะกับคำจำกัดความระหว่างอิทธิพลกับบารมี
รศ.วิระศักดิ์ ฮาดดา นายกสมาคมองค์การบริหารส่วนตำบลแห่งประเทศไทย กล่าวต่อว่า ในส่วนด้านเหตุการณ์ที่เป็นข่าวใหญ่โต ของผู้สมัคร สท.ในธัญบุรี และมองว่าคุณพ่อเขา (อดีตนายกเบี้ยว) เป็นผู้มีอิทธิพลหรือไม่นั้น ในส่วนตนมองว่าในช่วงเกิดอุบัติเหตุในตอนนั้น อาจจะเป็นช่วงอารมณ์ ต้องมองประเด็นในตอนนั้น และต่อจากนั้นการเยียวยาต่างๆ ก็เริ่มมาตามลำดับ จึงคิดว่าในส่วนคดีก็เป็นส่วนหนึ่ง การเลือกตั้งก็เป็นอีกส่วน ควรจะแยกออกจากกัน มันคนละเรื่องกัน ซึ่งเรื่องนี้มีผลในการเลือกตั้งไหม ตนก็คิดมันก็มีผล แค่อยากจะให้สังคมแยกกันให้ออกจากกัน ขอให้มีสติให้มากๆ เพราะเรื่องแบบนี้ไม่มีใครอยากจะให้เกิดขึ้น ซึ่งตอนนี้น้องพีชเขาก็ร้องไห้หนักมาก และคุณพ่อของเขา (นายกเบี้ยว) เขาก็ขอโอกาสสังคมแล้วมันก็ควรจะจบได้แล้ว และหาคนกลางมาพูดคุยกันมันจะได้จบ
อีกทั้งในส่วนเรื่องภาพลักษณ์ต่างๆ หรือเรื่องการเมืองนั้น ประชาชนจะเป็นผู้พิจารณาเองว่าเป็นอย่างไร ว่าจะเลือกน้องพีช หรือไม่ แต่จากการที่เห็นในภาพรวมของสื่อต่างๆ ที่ออกไปก็คาดว่าประชาชนในพื้นที่ก็ยังให้การสนับสนุนอยู่ อีกทั้งเหตุการณ์ในสถานการณ์แบบนี้ ตนวอนอย่านำเรื่องการเมืองเข้ามาเกี่ยวข้อง เพราะจะทำให้สังคมบอบช้ำ โดยเฉพาะเกี่ยวข้องกับท้องถิ่นเพราะอะไรๆ ก็ท้องถิ่นผิด อะไรก็ท้องถิ่น.",
"นาทีระทึก รถเทรลเลอร์บรรทุกแบ็กโฮ เกี่ยว ""สายไฟฟ้า"" ทำเสาหักโค่นล้มทับเก๋ง",https://www.thairath.co.th/news/local/northeast/2854479,2025-04-23T20:58:19.267912,N/A,"ระทึกกลางเมืองขอนแก่น รถเทรลเลอร์บรรทุกแบ็กโฮ เกี่ยว ""สายไฟฟ้า"" ทำเสาหักโค่นล้มทับเก๋ง 2 หนุ่ม รอดหวุดหวิด
เมื่อเวลา 09.40 น. วันที่ 23 เม.ย. 2568 ร.ต.ท.กรกษกร ภูมิสุริยะ รอง สว. (สอบสวน) สภ.เมืองขอนแก่น รับแจ้งจากศูนย์วิทยุแก่นนครว่า มีอุบัติเหตุรถบรรทุกเกี่ยวสายไฟฟ้า ที่สี่แยกไฟแดงถนนกลางเมืองตัดกับถนนศรีจันทร์ มีเสาไฟฟ้าหัก และรถยนต์ได้รับความเสียหาย หลังรับแจ้งจึงไปตรวจที่เกิดเหตุทันที
เมื่อไปถึงพบว่า ทั้งสายไฟฟ้าและสายสัญญาณห้อยลงมาขวางถนน และมีเสาไฟฟ้าแรงสูงที่ตั้งอยู่ริมถนน ซึ่งที่หัวเสาเต็มไปด้วยสายสัญญาณของบริษัทต่างๆ ติดอยู่เต็มไปหมด โดยเสาไฟฟ้าหักครึ่ง ทับรถเก๋ง ยี่ห้อ ฮอนด้า เอช อาร์ วี สีดำ สภาพรถ กระจกหน้าแตก หลังคารถยุบ มีเสาไฟฟ้าทับอยู่ที่หลังคารถ ที่มีนายเทวิน วินิจฉัย อายุ 27 ปี เป็นคนขับ โดยมีเพื่อนนั่งมาในรถด้วย และทั้งสองคนก็สามารถออกมาจากรถได้อย่างปลอดภัย
นอกจากนี้ ยังพบรถบรรทุกเทรลเลอร์ ทะเบียนสระบุรี บรรทุกรถแบ็กโฮสภาพใหม่สีเหลือง โดยบนตัวแบ็กโฮ มีสายสัญญาณพาดอยู่หลายเส้น มีนายบุญส่ง ฝุ่นสมบัติ อายุ 40 ปี ชาวตำบลบ้านลำ อำเภอวิหารแดง จังหวัดสระบุรี เป็นคนขับ และยืนอยู่ในที่เกิดเหตุ
...
จากนั้นพนักงานสอบสวน ได้ประสานเจ้าหน้าที่การไฟฟ้ารีบรุดมาที่เกิดเหตุ และตัดสัญญาณไฟที่ผ่านเส้นทางดังกล่าว เพื่อความปลอดภัยของประชาชนที่สัญจรไปมาบริเวณสี่แยกดังกล่าว ในเวลาต่อมา นายนิพัชร์ธน แก้วกุก รอง ผจก.ด้านเทคนิค การไฟฟ้าส่วนภูมิภาค สาขาเมืองขอนแก่น พร้อมเจ้าหน้าที่ด้านความปลอดภัยก็เดินทางมาถึงจุดที่เกิดเหตุ
นายนิพัชร์ธน กล่าวว่า การไฟฟ้ารับแจ้งจากเจ้าหน้าที่ตำรวจว่า มีเหตุรถยนต์เกี่ยวสายไฟฟ้า จนเสาไฟฟ้าหักทับรถยนต์ ที่สี่แยกไฟแดงดังกล่าว จึงรีบนำกำลังเจ้าหน้าที่พร้อมรถกระเช้ามายังที่เกิดเหตุทันที ซึ่งเมื่อมาถึงพบว่า สายที่เกี่ยวกับรถแมคโครนั้น เป็นสายสัญญาณของบริษัทต่างๆ ที่ติดไว้กับเสาไฟฟ้า โดยที่สายไฟฟ้าไม่ได้รับความเสียหาย พบเพียงการหย่อนลงมาต่ำ
ในส่วนของการไฟฟ้านั้น ก็จะมีความเสียหายเฉพาะเสาไฟฟ้าที่หักประมาณ 30,000 บาท ส่วนสายสัญญาณ ต้องเป็นเจ้าของบริษัทมาตรวจสอบเอง โดยที่การไฟฟ้าจะดำเนินเก็บกู้สายที่หย่อนลงมาต่ำ กีดขวางการสัญจรไปมาของประชาชนให้เรียบร้อยภายใน 3 ชั่วโมง และอยากจะฝากถึงผู้ใช้รถ ใช้ถนน โดยเฉพาะรถบรรทุก ไม่ควรจะเข้ามาใช้ถนนในกลางเมืองเช่นนี้ เพราะตามกฎหมายแล้วได้กำหนดความสูงของการบรรทุกไว้ที่ไม่เกิน 4.2 เมตร
แต่รถบรรทุกเทรลเลอร์ บรรทุกรถแบ็กโฮสูงถึง 6 เมตร จึงเกี่ยวสายไฟฟ้าหรือสายสัญญาณได้ แต่ครั้งนี้ถือว่าโชคดีที่สายไฟฟ้าไม่ขาด ไม่มีการช็อต จึงไม่มีคนได้รับอันตราย ในส่วนของความเสียหายที่เกิดขึ้นกับรถเก๋งนั้น ฝ่ายคนขับรถเทรลเลอร์และฝ่ายรถเก๋ง ต้องไปคุยกันเอง
ทางด้าน นายบุญส่ง คนขับรถบรรทุก กล่าวว่า ขับรถเทรลเลอร์บรรทุกรถแบ็กโฮ จากกรุงเทพฯ จะไปส่งลูกค้าที่จังหวัดอุดรธานี แต่การเดินทางในครั้งนี้ ได้เปิดใช้จีพีเอสในรถบอกเส้นทาง โดยในครั้งนี้จีพีเอสให้เลี้ยวเข้าในเมืองขอนแก่น และให้ขับตรงมาตามถนนกลางเมือง จนมาถึงสี่แยกไฟแดงดังกล่าว รถก็เกี่ยวสายไฟฟ้าและสายสัญญาณจนเกิดความเสียหายดังกล่าว แต่ทุกครั้งที่เคยมา จีพีเอสพาไปตามถนนมิตรภาพตรงไปจนถึงจังหวัดอุดรธานี แต่ครั้งนี้เข้ามาในเมืองขอนแก่น จนเกิดอุบัติเหตุดังกล่าว ซึ่งได้แจ้งบริษัทและแจ้งประกันภัยเป็นที่เรียบร้อยแล้ว
ทางด้านนายเทวิน วินิจฉัย อายุ 27 ปี คนขับรถเก๋งที่มีเพื่อนนั่งมาในรถด้วย เปิดเผยว่า ได้ขับรถเก๋งมาตามถนนกลางเมือง แล้วเลี้ยวซ้ายเข้าถนนศรีจันทร์เพื่อจะไปทำงาน เหมือนเช่นทุกวัน แต่ช่วงที่จะเลี้ยวซ้าย ก็มองเห็นว่า รถบรรทุกเกี่ยวเอาสายไฟฟ้ากับสายสัญญาณ บริเวณสี่แยกไฟแดงแล้ว แต่ไม่คิดว่าตัวเองจะได้รับผลกระทบ จึงขับรถเลี้ยวซ้ายเข้าถนนศรีจันทร์ ปรากฏว่า เสียงดังโครมที่หลังคารถ กระจกรถแตกกระจาย
...
จากนั้นก็มีพลเมืองดี วิ่งมาหาบอกว่า อย่าเพิ่งแตะที่ที่เปิดประตูรถ เกรงจะถูกไฟฟ้าช็อต ต้องหาที่จับรองมือไว้ก่อน จนกระทั่งเจ้าหน้าที่การไฟฟ้ามาถึง แจ้งว่าปลอดภัย ไม่มีไฟฟ้ารั่ว จึงออกจากรถด้วยความปลอดภัย ส่วนรถเก๋งคันที่ขับมาทำงานนั้น เป็นรถของแฟนสาว และมีประกันภัยประเภท 1 ก็คงจะปล่อยให้ประกันภัยจัดการทุกอย่างเอง ส่วนตนและเพื่อน ยกมือท่วมหัว ที่รอดจากอุบัติเหตุในครั้งนี้
ภายหลังตรวจที่เกิดเหตุ พ.ต.อ.ยศวัจน์ แก้วสืบธัญนิจ ผกก.สภ.เมืองขอนแก่น กล่าวว่า ขณะนี้อยู่ระหว่างการสอบสวนคนขับรถบรรทุก ยังไม่ได้แจ้งข้อกล่าวหา และจะทำการตรวจยึดรถบรรทุก และรถแบ็กโฮเอาไว้ก่อน ภายหลังการสอบสวนเสร็จสิ้น จึงจะมีการแจ้งกล่าวหาและปล่อยรถออกไป",
"""ลำตะคอง"" วิกฤติ เหลือน้ำใช้การได้ 9.78% ""ถนนมิตรภาพ"" สายเก่า โผล่เป็นทางยาว",https://www.thairath.co.th/news/local/northeast/2854470,2025-04-23T20:58:19.703167,N/A,"อ่างเก็บน้ำลำตะคอง ระดับน้ำลดลง อยู่ในเกณฑ์น้ำน้อยวิกฤติ เหลือน้ำใช้การได้เพียง 9.78% ทำให้ ""ถนนมิตรภาพ"" สายเก่า และ ""ทางรถไฟสายแรก"" ของไทย โผล่ พร้อมสันดอนยาวกว่า 10 กม.
วันที่ 23 เมษายน 2568 โครงการชลประทานนครราชสีมา รายงานว่า อ่างเก็บน้ำลำตะคองที่ อ.สีคิ้ว จ.นครราชสีมา ระดับน้ำเก็บกักลดฮวบ อยู่ในเกณฑ์น้ำน้อยวิกฤติ เหลือปริมาตรน้ำเก็บกักปัจจุบันอยู่ที่ 51.25 ล้านลูกบาศก์เมตร หรือคิดเป็น 16.30% ของระดับความจุเก็บกักทั้งหมด 314.49 ล้านลูกบาศก์เมตร โดยเป็นน้ำใช้การได้เพียง 28.53 ล้านลูกบาศก์เมตร หรือ 9.78% เท่านั้น ซึ่งจะต้องส่งจ่ายไปให้ 5 อำเภอของ จ.นครราชสีมา ได้แก่ อ.สีคิ้ว สูงเนิน ขามทะเลสอ เมืองนครราชสีมา และ อ.เฉลิมพระเกียรติ ได้ใช้ผลิตประปาอุปโภค-บริโภค นอกจากนี้ ยังต้องส่งจ่ายไปรักษาระบบนิเวศลำน้ำ ช่วยภาคการเกษตร และภาคอุตสาหกรรมด้วย
เมื่อผู้สื่อข่าวลงพื้นที่สำรวจอ่างเก็บน้ำ บริเวณ ต.จันทึก อ.ปากช่อง จ.นครราชสีมา พบว่า ระดับน้ำภายในอ่างฯ ที่ลดลงอย่างมาก ทำให้ถนนมิตรภาพสายเก่าที่เคยจมอยู่ใต้น้ำ โผล่ให้เห็นเป็นทางยาว ซึ่งถนนมิตรภาพสายเก่านี้ ถือเป็นเส้นทางประวัติศาสตร์ ใช้งบประมาณก่อสร้างระหว่างรัฐบาลสหรัฐอเมริกากับรัฐบาลไทย เพื่อเชื่อมโยงเส้นทางคมนาคม บริเวณบ้านท่างอย ต.จันทึก อ.ปากช่อง จ.นครราชสีมา ไปยัง จ.อุดรธานี
...
แต่เมื่อมีการสร้างอ่างเก็บน้ำ และเปิดใช้งานเมื่อปี 2512 ถนนมิตรภาพสายเก่านี้ ก็จมอยู่ใต้น้ำนับแต่นั้นมา และจะโผล่ให้เห็นเฉพาะปีที่ระดับน้ำภายในอ่างฯ ลดลงอย่างมาก ซึ่งปีนี้ถนนก็โผล่ขึ้นมาให้เห็น พร้อมกับสันดอนยาวกว่า 10 กิโลเมตร จนกลายเป็นทุ่งเลี้ยงสัตว์ของชาวบ้านในแถบนี้
ยิ่งกว่านั้น ปีนี้ที่บริเวณบ้านป่าไผ่ หมู่ 1 ต.จันทึก อ.ปากช่อง ยังเห็นคันทางรถไฟสายเก่า ซึ่งเป็นทางรถไฟสายแรกของประเทศไทย สร้างขึ้นในสมัยรัชกาลที่ 5 เมื่อปี พ.ศ. 2443 หรือ 125 ปีมาแล้ว รวมทั้งพื้นคอนกรีตชานชาลาสถานีรถไฟจันทึกเก่า ที่เคยทอดยาวลงไปในอ่างเก็บน้ำลำตะคอง ก็โผล่ให้เห็นเป็นทางยาวหลายกิโลเมตรด้วย โดยแนวรางรถไฟที่โผล่ให้เห็นจะทอดยาวลงไปในน้ำ ปัจจุบันเห็นเส้นทางเต็มไปด้วยก้อนหินหลายขนาด เพราะเหล็กรางรถไฟ คาดว่า จะผุกร่อนและถูกชาวบ้านลอบตัดไปขายเกือบหมดแล้ว
นอกจากนี้ ชาวบ้านยังบอกว่า ถนนมิตรภาพสายเก่า ทางรถไฟเดิม หรืออาคารก่อสร้างต่างๆ จะโผล่พ้นน้ำมาให้เห็นเฉพาะในปีที่น้ำในอ่างเก็บน้ำลำตะคองเหลือน้ำน้อยมากๆ เท่านั้น ชาวบ้านที่ปลูกผัก หรือทำประมงจับปลาไปกินไปขาย ก็ต้องปรับสภาพ เพราะน้ำลด ทำให้หาปลาได้ยากขึ้น ต้องออกเรือไปจับปลาไกลจากฝั่งมากกว่าเดิม แต่ก็ไม่รู้จะทำอย่างไร ต้องรอให้ฝนตกมาช่วยเติมน้ำลงในอ่างฯ เท่านั้น.",
"เปิดภาพความเสียหาย ""ไฟไหม้โรงแรมดาราเทวี"" ยังไม่สามารถสรุปสาเหตุได้",https://www.thairath.co.th/news/local/2854467,2025-04-23T20:58:20.105866,N/A,"ภาพความเสียหาย
""ไฟไหม้โรงแรมดาราเทวี""
เจ้าหน้าที่ยังไม่สามารถสรุปสาเหตุได้ รู้แต่เพียงจุดต้นเพลิงเนื่องจากยังมีความร้อนอยู่
จากกรณี เกิดเหตุเพลิงไหม้อาคารภายใน
""โรงแรมดาราเทวี""
ซึ่งเป็นโรงแรมระดับห้าดาว มูลค่าเกือบ 4,000 ล้านบาท
(เร่งหาสาเหตุไฟไหม้ ""โรงแรมดาราเทวี"" พบเพิ่งเปลี่ยนเจ้าของ ยังไม่เปิดบริการห้องพัก)
ล่าสุดเมื่อเวลา 11.00 น. วันที่ 23 เม.ย. 2568 เจ้าหน้าที่พิสูจน์หลักฐานเชียงใหม่ นำโดย ว่าที่ พ.ต.อ.หญิง กนกกร นนทะมาตย์ นวท.(สบ 4) พฐ.จว.เชียงใหม่ ร่วมกับนายวิรัช ตั้งมั่นคงวรกูล โยธาธิการและผังเมืองจังหวัดเชียงใหม่ และพ.ต.อ.ญาณพล พัฒนชัย ผกก.สภ.แม่ปิง เข้าตรวจสอบสถานที่เกิดเหตุ พร้อมทั้งทำการสอบถามเจ้าหน้าที่ รปภ. ของโรงแรมดาราเทวี ที่เห็นเหตุการณ์และเป็นคนเฝ้าในช่วงที่เกิดเหตุดังกล่าว จากนั้นก็ได้ทำการเดินตรวจสอบโดยรอบที่เกิดเหตุ
นายวิรัช ตั้งมั่นคงวรกูล โยธาธิการและผังเมืองจังหวัดเชียงใหม่ กล่าวว่า สภาพชั้นสองกับตัวหลังคาของอาคารถูกเพลิงไหม้เสียหายไปทั้งหมดอยู่แล้ว ตรงนี้ประกอบไปด้วยกลุ่มอาคาร 7 อาคาร และพื้นก็เป็นพื้นไม้ทั้งหมด ส่วนนี้ก็จะใช้การไม่ได้ ส่วนพื้นที่เป็นคอนกรีตต้องเข้าไปดูข้างในอีกทีหนึ่ง เพราะขณะนี้ยังไม่สามารถเข้าไปตรวจสอบด้านในได้ ยังมีการลุกไหม้อยู่ จึงตรวจดูสภาพด้านนอกได้เพียงอย่างเดียว
...
หลังจากนี้จะเรียกดูแบบแปลนของโครงสร้างอาคารก่อน แต่อาคารได้ก่อสร้างมานานแล้วไม่ทราบว่าเขายังเก็บไว้อยู่หรือไม่ โรงแรมแห่งนี้ถูกปิดมาหลายปี ไม่มีใครมาดูแลในส่วนนี้ ทางเจ้าหน้าที่พิสูจน์หลักฐานคงต้องหาสาเหตุดูว่าเกิดจากอะไร ในอนาคตตัวอาคารหากจะนำส่วนหนึ่งมาเป็นองค์ประกอบของอาคารใหม่ ต้องดูว่าส่วนนั้นมั่นคงแข็งแรงหรือไม่ แต่ส่วนที่เป็นไม้คงรื้อออกทั้งหมด
ว่าที่ พ.ต.อ.หญิง กนกกร นนทะมาตย์ นวท.(สบ 4) พฐ.จว.เชียงใหม่ กล่าวว่า ในการเดินทางมาตรวจสอบวันนี้ ก็ได้มีการพูดคุยกับเจ้าหน้าที่ที่ทำการดับเพลิงและหน่วยที่เกี่ยวข้องว่าจะมีการฉีดน้ำเข้าไปดับเพลิงด้านในอาคารจนกว่าเพลิงจะดับสนิท ไม่ได้เอาเครื่องจักร เครื่องมือหนักเข้าไป เพื่อป้องกันไม่ให้ทำลายวัตถุพยาน แต่จะเป็นการควบคุมไม่ให้เกิดการลุกไหม้มาอีกที แรงดันน้ำก็คงไม่ทำลายวัตถุพยานแต่อย่างใด
ส่วนเรื่องที่จะนำกำลังคนเข้าไปทำการดับไฟตามจุดต่างๆ หรือรื้อซากบางส่วนเพื่อทำการดับไฟให้เร็วขึ้นตรงจุดนี้ก็ได้คุยกับเจ้าหน้าที่ดับเพลิงว่า จะเข้าไปตรวจสอบหาสาเหตุได้หลังจากที่ดับเพลิงไหม้ได้สมบูรณ์แล้ว โดยให้คำแนะนำกับเจ้าหน้าที่ไปแล้ว เพื่อป้องกันไม่ให้เกิดผลกระทบด้านวัตถุพยานต่างๆ และรักษาพื้นที่เกิดเหตุไว้
ทางด้าน พ.ต.อ.ญาณพล พัฒนชัย ผกก.สภ.แม่ปิง กล่าวว่า เบื้องต้นวันนี้ได้ฝ่ายปกครองกองพิสูจน์หลักฐานและหน่วยงานที่เกี่ยวข้องร่วมตรวจสอบเหตุเพลิงไหม้ ในเบื้องต้นเพลิงยังมีความร้อนยังระบุอยู่บางจุดจึงยังไม่สามารถเข้าตรวจสอบได้อย่างละเอียด โดยคาดว่าจะเป็นวันพรุ่งนี้จะมีการเข้าตรวจสอบอย่างละเอียดอีกครั้ง โดยจะมีการตรวจสอบโครงสร้าง แผนผังอาคาร และผังระบบไฟฟ้าเดิมว่ามีความเชื่อมโยงอะไรหรือไม่
...
ทั้งนี้ เบื้องต้นจะมีการสอบปากคำพยานที่อยู่ในที่เกิดเหตุก่อน ซึ่งมีเจ้าหน้าที่รักษาความปลอดภัยและผู้ที่พักอาศัยอยู่ในบริเวณโรงแรม ซึ่งสาเหตุนั้นยังคาดการณ์ได้หลายแนวทางเรื่องของไฟฟ้าเดิมแม้จะไม่มีระบบไฟฟ้าแล้ว แต่จะต้องมีการตรวจสอบความเชื่อมโยงว่ามีการนำระบบไฟฟ้าใหม่เข้าไปหรือไม่ โดยมีการคาดการณ์ว่าจุดต้นเพลิง คาดว่าจะอยู่บริเวณท้ายซุ้มทางเข้าของบริเวณหน้าสปา เนื่องจากเป็นจุดที่ได้รับความเสียหายมากที่สุดและความร้อนลงไปถึงชั้นล่าง.",
ทหารพรานไล่ล่าปิกอัพขนยาบ้า 2.5 ล้านเม็ดแหกด่านซุกป่ากล้วย ก่อนเผ่นหนี,https://www.thairath.co.th/news/crime/2854469,2025-04-23T20:58:20.731158,N/A,"ทหารพรานไล่ล่าปิกอัพขนยาบ้า 2.5 ล้านเม็ดจากชายแดนแม่ฟ้าหลวง ข้าม 3 อำเภอ จบกลางป่าสับปะรด ขนยาบ้า 10 กระสอบซุกใต้ต้นกล้วย ก่อนเผ่นหนีไปได้
เมื่อเวลา 10.00 น. วันที่ 23 เม.ย. 68 มีรายงานว่า พ.อ.ไมตรี ศรีสันเทียะ เสนาธิการกองกำลังผาเมือง พ.อ.จักรพงษ์ สอดสี รอง ผบ.ฉก.ทัพเจ้าตาก พ.ต.โกมินทร์ บุญภา นายทหารฝ่ายยุทธการ ตำรวจ สภ.บ้านดู่ ฝ่ายปกครอง เข้าตรวจสอบพื้นที่เกิดเหตุ ทหารพราน ร้อย.3106 ฉก.ทพ.31 ไล่ล่าสกัดจับรถปิกอัพสีบรอนซ์เงิน ทะเบียนเชียงราย วิ่งแหกด่านเข้าไปจอดในป่าสวนสับปะรด หมู่ 9 บ้านห้วยอ้มใหม่ ต.แม่ข้าวต้ม อ.เมืองเชียงราย เขตติดต่อ อ.แม่จัน
สืบเนื่องจากเมื่อเวลา 18.00 น. วันที่ 22 เม.ย. ที่ผ่านมา ร.ท.กฤษฎา ไชโย หัวหน้าชุด ทพ.3169 ฉก.31 ได้รับรายงานจาก ฉก.ทพ.31 ว่ามีขบวนการลำเลียงยาเสพติดจากชายแดน อ.แม่ฟ้าหลวง ผ่านพื้นที่ อ.แม่จัน จึงนำกำลังตั้งด่านสกัดไว้ 3 จุด จนกระทั่งต่อมาได้มีรถปิกอัพสีบรอนซ์เงิน ทะเบียนเชียงราย วิ่งลงจากแม่ฟ้าหลวงมาตามถนนพหลโยธิน มุ่งหน้าเข้าเมืองเชียงราย
แต่เมื่อถึงสี่แยกไปรษณีย์แม่จัน รถคันดังกล่าวได้ขับหลบด่านตรวจกิ่วทัพยั้ง มุ่งหน้าไปตามเส้นทางสายรองถนนลูกรังระหว่างหมู่บ้าน ไปถึงบ้านธรรมจาริก ที่ทหารพราน ทพ.3106 ตั้งจุดสกัดไว้ และให้สัญญาณจอดเพื่อขอทำการตรวจค้น แต่รถปิกอัพได้เร่งความเร็วหลบหนีแหกด่านหลบหนีเข้าป่า
...
เจ้าหน้าที่จึงไล่ติดตาม จนพบรถปิกอัพคันดังกล่าวจอดอยู่บริเวณริมถนนห่างจากจุดตรวจสกัดระยะทางประมาณ 4.5 กิโลเมตร กลางสวนสับปะรด หมู่ 9 บ้านห้วยอ้มใหม่ ต.แม่ข้าวต้ม อ.เมือง เขตติดต่อ อ.แม่จัน
จากการตรวจสอบภายในรถไม่พบสิ่งของผิดกฎหมาย แต่มีคราบรอยกระสอบเป้ใหม่ ๆ เจ้าหน้าที่จึงกระจายกำลังออกค้นหาบริเวณใกล้เคียง และถนนซอยเข้าไร่สับปะรดห่างไป 300 เมตร พบกระสอบดัดแปลงเป็นเป้สะพายหลัง ข้างในบรรจุยาบ้าจำนวน 10 กระสอบ ๆ ละ 250,000 เม็ด รวมทั้งสิ้น 2,500,000 เม็ด วางอยู่บริเวณป่ากล้วย มีใบกล้วยวางปิดทับไว้อย่างมิดชิด เจ้าหน้าที่จึงขอกำลังสนับสนุนเพิ่มอีกจำนวน 2 เข้าปิดล้อมที่เกิดเหตุ รอจนกระทั่งเวลาเช้าจึงเข้าเคลียร์พื้นที่สอบสวนขยายผลเจ้าของรถปิกอัพและติดตามเครือข่ายมาดำเนินคดี.",
รวบหญิงลักลอบนำข้อสอบคณะนิติศาสตร์ออกมาให้อดีตบิ๊กตำรวจคนดัง ยังให้การปฏิเสธ,https://www.thairath.co.th/news/crime/2854463,2025-04-23T20:58:21.150742,N/A,"นนทบุรี ตำรวจไซเบอร์รวบหญิงคนสนิทอดีตบิ๊กตำรวจ หลังพบลักลอบนำข้อสอบคณะนิติศาสตร์มหาวิทยาลัยชื่อดังออกมาให้อดีตนายพลตำรวจคนดัง
เมื่อเวลา 11.30 น. วันที่ 23 เมษายน 2568 ที่กองบัญชาการตำรวจสืบสวนสอบสวนอาชญากรรมทางเทคโนโลยี 1 (บก.สอท.1) ศูนย์ราชการแจ้งวัฒนะ เขตหลักสี่ กรุงเทพฯ พ.ต.อ.วีร์กวิน เสริมศรีธนชัย ผกก.3 บก.สอท.1 บช.สอท. นำกำลังเข้าจับกุมนางขนิษฐา หรือนิด เลิศบรรเจิดวงศ์ อายุ 53 ปี ผู้ต้องหาตามหมายจับศาลอาญากรุงเทพใต้ ลงวันที่ 22 เมษายน 2568 ในข้อหา “ร่วมกันเอาไปเสียซึ่งเอกสารของผู้อื่นในประการที่น่าจะเกิดความเสียหายแก่ผู้อื่น”
สืบเนื่องจากชุดตำรวจศูนย์ปราบปรามอาชญากรรมทางเทคโนโลยีสารสนเทศสำนักงานตำรวจแห่งชาติ (PCT) ได้ทำการตรวจสอบข้อมูลจากโทรศัพท์ของอดีตตำรวจคนสนิท (อดีตรอง XXX) ผู้ต้องหาคดีเว็บพนันออนไลน์ ปรากฏเอกสารที่เชื่อมโยงกับข้อสอบของคณะนิติศาสตร์ฯ จึงประสานให้ตำรวจชุดสืบสวน บก.สอท.1 รวบรวมพยานหลักฐานขออนุมัติศาลออกหมายจับ โดยติดตามจับกุมได้ที่บ้านพักย่านบางบอน กรุงเทพฯ ก่อนนำตัวมาสอบปากคำอย่างละเอียดที่ บก.สอท.1 โดยมี พล.ต.ต.ศิริวัฒน์ ดีพอ ผบก.สอท.1 ร่วมทำการสอบปากคำ เบื้องต้นยังให้การปฏิเสธ
จากข้อมูลการสืบสวนพบว่าอดีตนายพลตำรวจดังกล่าวมีความรู้จักกับผู้ต้องหารายนี้ เนื่องจากเคยศึกษาด้วยกันที่มหาวิทยาลัยแห่งหนึ่ง จากนั้นในช่วงปี 2566 อดีตนายพลตำรวจดังกล่าวกำลังศึกษาที่คณะนิติศาสตร์ฯ และในช่วงนั้นกำลังเป็นช่วงสอบ ซึ่งผู้ต้องหาไม่ได้มีความเกี่ยวข้องกับคณะนิติศาสตร์มหาวิทยาลัยนี้ แต่เข้าไปมหาวิทยาลัยและไปตีสนิทกับเจ้าหน้าที่ที่เกี่ยวข้องในหลักสูตรกับการจัดสอบ จึงสันนิษฐานว่ามีขบวนการลักลอบนำข้อสอบออกมาให้กับอดีตนายพลตำรวจคนดังนายนี้
...
อย่างไรก็ตามตำรวจอยู่ระหว่างสืบสวนขยายผลว่ายังมีผู้เกี่ยวข้องรายอื่นอีกหรือไม่",
"เปิดปฏิบัติการ ""MONEY Cash Back"" รวบ 4 บัญชีม้า ยึด 2 ล้านคืนให้คุณตาวัย 81",https://www.thairath.co.th/news/crime/2854292,2025-04-23T20:58:21.769529,N/A,"ตร.ไซเบอร์ เปิดปฏิบัติการ ""MONEY Cash Back"" รวบ 4 บัญชีม้า ยึด 2 ล้าน คืนให้คุณตาวัย 81 ปี ถูกแก๊งคอลเซ็นเตอร์หลอกดูดเงินเกลี้ยงบัญชี
เมื่อเวลา 14.00 น. วันที่ 22 เม.ย. ที่กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) เมืองทองธานี อ.ปากเกร็ด จ.นนทบุรี พล.ต.ต.ไตรรงค์ ผิวพรรณ ผบช.สอท. พล.ต.ต.วิวัฒน์ คำชำนาญ รอง ผบช.สอท. พล.ต.ต.ทินกร รังมาตย์ รอง ผบช.สอท. พล.ต.ต.ศิริวัฒน์ ดีพอ ผบก.สอท.1 พล.ต.ต.ศรายุทธ จุณณวัตต์ ผบก.สอท.2 พล.ต.ต.ศุภกร ผิวอ่อน ผบก.สอท.5 พ.ต.อ.ชัยรัตน์ วรุณโณ รอง ผบก.สอท.2 พ.ต.อ.ต่อศักดิ์ ปานกลิ่นพุฒ ผกก.4 บก.สอท.2 ร่วมแถลงเปิดปฏิบัติการ ""MONEY Cash Back ปิดบัญชี ตามล่าม้า คว้าเงินคืน"" รวบ 4 บัญชีม้า ยึดเงิน 2 ล้าน คืนผู้เสียหาย
พล.ต.ท.ไตรรงค์ กล่าวว่า ตามนโยบายของ พล.ต.อ.ภิตติ์รัฐ พันธ์เพ็ชร์ ผบ.ตร. ให้ บช.สอท. ปราบปรามปัญหาอาชญากรรมออนไลน์ที่ส่งผลกระทบต่อความเป็นอยู่ของพี่น้องประชาชนและดำเนินการสืบสวนจับกุมผู้กระทำความผิดที่เกี่ยวข้องกับการอาชญากรรมทางเทคโนโลยี โดยเน้นมาตรการเชิงรุกในการติดตามจับกุมผู้ต้องหาที่มีความเกี่ยวข้องในลักษณะของการเปิดบัญชีม้าให้กับกลุ่มแก๊งคอลเซ็นเตอร์ เพื่อใช้ในการก่อเหตุหลอกลวงประชาชน ตามโครงการ ""Money Cash Back ปิดบัญชีตามล่าม้า คว้าเงินคืน""
...
สืบเนื่องจากเมื่อช่วงต้นเดือนธันวาคม 67 มีผู้เสียหายเป็นคุณตา อายุ 81 ปี ชาว จ.นนทบุรี อดีตพนักงานฝ่ายช่างซ่อมบำรุง ของการไฟฟ้าฝ่ายผลิต ถูกแก๊งคอลเซ็นเตอร์โทรศัพท์ติดต่อ โดยอ้างตัวเป็นเจ้าหน้าที่ตำรวจ สภ.เมืองพิษณุโลก ใช้อุบายว่าทางผู้เสียหายได้เปิดบัญชีธนาคารกรุงเทพ สาขาเซ็นทรัล พิษณุโลก โดยบัญชีดังกล่าวไปเกี่ยวข้องกับการกระทำผิดการฟอกเงิน ซึ่งมีนักศึกษาถูกหลอกให้โอนเงินเข้าบัญชีของผู้เสียหาย จำนวน 450,000 บาท เป็นผลให้นักศึกษาเสียใจจนฆ่าตัวตายอย่างน่าเศร้าใจ
จากนั้นคนร้ายให้ผู้เสียหายแอดไลน์ชื่อบัญชี ""สภ.เมืองพิษณุโลก"" เพื่อให้ติดต่อในเรื่องคดีกับเจ้าหน้าที่ ปปง. ทางผู้เสียหายหลงเชื่อจึงได้แอดไลน์ จากนั้นคนร้ายได้ส่งหมายศาลหมายตำรวจ และบัตรเจ้าพนักงานตำรวจ โดยกำชับห้ามเปิดเผยความลับ หรือแจ้งบุคคลใกล้ตัว เนื่องจากเป็นความลับทางราชการ ซึ่งทางผู้เสียหายหลงเชื่อสนิทใจว่าเป็นเจ้าหน้าที่ตำรวจและเจ้าหน้าที่ ปปง. จริง จึงไม่ได้บอกหรือแจ้งให้บุคคลใกล้ตัวที่ไว้วางใจทราบเรื่อง
โดยคนร้ายแจ้งผู้เสียหายว่า หากไม่ได้เกี่ยวข้องกับการกระทำผิด ให้แสดงความบริสุทธิ์ใจโดยการโอนเงินเพื่อตรวจสอบว่าไม่มีส่วนเกี่ยวข้องกับคดีฟอกเงินดังกล่าวจริง เมื่อตรวจสอบเสร็จแล้วจะทำการโอนเงินคืนทันที โดยคนร้ายมีลักษณะพูดข่มขู่อย่างต่อเนื่องไม่ยอมให้วางสาย และให้ขังตัวเองไว้ห้องตามลำพังนาน 4 วัน หากไม่ยอมโอนเงินมาให้ตรวจสอบจะต้องถูกดำเนินคดี ทำให้ผู้เสียหายมีอาการจิตตกเกิดความหวาดกลัว จนหลงเชื่อโอนเงินไปยังบัญชีต่าง ๆ ตามที่ทางคนร้ายส่งหมายเลขบัญชีมาให้รวม 4 ครั้ง จนหมดเกลี้ยงบัญชี รวมเป็นเงินจำนวน 4,400,000 บาท จากนั้นไม่สามารถติดต่อได้อีกเลย จึงรู้ตัวว่าเป็นแก๊งคอลเซ็นเตอร์ โทรมาหลอกลวง ก่อนผู้เสียหายเข้าแจ้งความกับตำรวจไซเบอร์ เพื่อดำเนินคดีกับคนร้าย
พล.ต.ท.ไตรรงค์ กล่าวต่อว่า หลังได้รับข้อมูลจากผู้เสียหาย พ.ต.อ.ต่อศักดิ์ ปานกลิ่นพุฒ ผกก.4 บก.สอท.2 พร้อมชุดสืบสวน จึงทำการสืบสวนสอบสวนพบว่ามีผู้เกี่ยวข้องกับการกระทำความผิดในลักษณะของการเปิดบัญชีม้าให้แก๊งคอลเซ็นเตอร์ใช้รองรับการโอนเงินจากเหยื่อรายนี้ จำนวน 5 ราย จึงรวบรวมพยานหลักฐานขออนุมัติศาลจังหวัดนนทบุรี ออกหมายจับผู้กระทำผิดทั้ง 5 ราย โดยติดตามจับกุมตัวได้แล้ว 4 ราย ประกอบด้วย น.ส.ศศธร ตากิ่มนอก อายุ 34 ปี ชาว จ.ชัยภูมิ ผู้ต้องหาตามหมายจับศาลจังหวัดนนทบุรี ที่ 559/2568 ติดตามจับกุมได้ในพื้นที่ จ.ชัยภูมิ นายวิทิตย์ เพ็ชรรินทร์ อายุ 52 ปี ชาวกรุงเทพฯ ผู้ต้องหาตามหมายจับศาลจังหวัดนนทบุรี ที่ 560/2568 ติดตามจับกุมได้ในพื้นที่ย่านคลองตัน กรุงเทพฯ
นายธนกร แก้วทา อายุ 22 ปี ชาว จ.นครพนม ผู้ต้องหาตามหมายจับศาลจังหวัดนนทบุรี ที่ 561/2568 ติดตามจับกุมได้ในพื้นที่ จ.สมุทรปราการ และนายอภิรักษ์ ด้วงสวัสดิ์ อายุ 20 ปี ชาว จ.กาญจนบุรี ผู้ต้องหาตามหมายจับศาลจังหวัดนนทบุรี ที่ 558/2568 ติดตามจับกุมได้ในพื้นที่ จ.กาญจนบุรี ส่วนที่เหลืออีก 1 รายอยู่ระหว่างการติดตามตัว
...
จากการสอบปากคำผู้ต้องหาทั้ง 4 ราย ให้การยอมรับสารภาพว่าได้เปิดบัญชีขายให้กับนายหน้าที่รับซื้อบัญชีธนาคาร เพื่อขายต่อให้แก๊งคอลเซ็นเตอร์ในบัญชีละ 3 พันบาท
จึงดำเนินคดีในความผิดฐาน ""ร่วมกันฉ้อโกงประชาชน โดยแสดงตนเป็นคนอื่น, โดยทุจริตหรือหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือน หรือปลอมไม่ว่าทั้งหมดหรือบางส่วนคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชน, เปิดหรือยินยอมให้บุคคลใช้บัญชีเงินฝากบัตรอิเล็กทรอนิกส์หรือบัญชีเงินอิเล็กทรอนิกส์ของตน โดยมิได้มีเจตนาใช้เพื่อตนหรือเพื่อกิจการที่ตนเกี่ยวข้อง หรือยินยอมให้บุคคลอื่นใช้ โดยประการที่รู้หรือควรรู้ว่าจะนำไปใช้ในการกระทำความผิดเกี่ยวกับอาชญากรรมทางเทคโนโลยี""
พ.ต.อ.ต่อศักดิ์ กล่าวว่า ทางชุดสืบสวนได้ตรวจสอบและทำการระงับธุรกรรมบัญชีม้าทั้ง 4 บัญชี โดย 1 ใน 4 บัญชี ซึ่งเป็นของ นายอภิรักษ์ ยังมียอดเงินค้างในบัญชี จำนวน 2 ล้านบาท โดยประสานให้ทางธนาคารติดต่อไปยังเจ้าของบัญชีแต่ก็ไม่ได้รับการตอบรับ ทำให้เชื่อได้ว่าบัญชีดังกล่าวถูกใช้เป็นบัญชีม้าในการก่อเหตุ
จากการตรวจสอบแหล่งที่มาของเงินในบัญชี พบว่าเป็นเงินของผู้เสียหายจากการถูกแก๊งคอลเซ็นเตอร์หลอกให้โอนเงินเข้าบัญชี โดยเงินที่อายัดได้นั้น ทางตำรวจไซเบอร์ได้ดำเนินการมอบคืนเป็นเช็คเงินสด 2 ล้านบาทให้กับผู้เสียหาย",
"ศาลอนุญาตประกันตัวจำเลย คดี ""บอส อยู่วิทยา"" ระหว่างอุทธรณ์ ",https://www.thairath.co.th/news/crime/2854271,2025-04-23T20:58:22.377985,N/A,"ศาลอาญาคดีทุจริตและประพฤติมิชอบกลาง อนุญาตประกันตัว 8 จำเลยระหว่างอุทธรณ์คดีเปลี่ยนความเร็วรถ ""บอส อยู่วิทยา""
วันที่ 22 เมษายน 2568 ที่ศาลอาญาคดีทุจริตและประพฤติมิชอบกลาง ได้อ่านคำพิพากษาในคดีหมายเลขดำที่ อท 131/2567 และคดีหมายเลขแดงที่ อท 68/2568 ซึ่งอัยการสูงสุด โดยพนักงานอัยการ สำนักงานอัยการพิเศษฝ่ายคดีปราบปรามการทุจริต 1 เป็นโจทก์ยื่นฟ้อง พลตำรวจเอกสมยศ พุ่มพันธุ์ม่วง ที่ 1 กับพวกรวม 8 คน เป็นจำเลย
คดีนี้เกี่ยวข้องกับข้อกล่าวหาว่าอดีตผู้บัญชาการตำรวจแห่งชาติ และอดีตรองอัยการสูงสุด กับพวก ปฏิบัติหน้าที่มิชอบโดยสนับสนุนช่วยเหลือผู้ต้องหาให้ไม่ต้องรับโทษหรือรับโทษน้อยลง ผ่านการเปลี่ยนแปลงความเร็วรถและการสั่งไม่ฟ้องคดี
ศาลพิพากษาว่า จำเลยที่ 4 มีความผิดตามประมวลกฎหมายอาญา มาตรา 157 และมาตรา 200 วรรคหนึ่ง พระราชบัญญัติประกอบรัฐธรรมนูญว่าด้วยการป้องกันและปราบปรามการทุจริต พ.ศ. 2561 มาตรา 172 ประกอบประมวลกฎหมายอาญา มาตรา 86 และจำเลยที่ 8 มีความผิดตามกฎหมายเดียวกัน การกระทำของจำเลยที่ 4 และที่ 8 เป็นกรรมเดียวผิดต่อกฎหมายหลายบท ให้ลงโทษตาม พ.ร.บ. ป.ป.ช. มาตรา 172 ซึ่งเป็นบทบัญญัติที่มีโทษหนักที่สุด ตามประมวลกฎหมายอาญา มาตรา 90 จำเลยที่ 4 ฐานเป็นผู้สนับสนุนเจ้าพนักงานของรัฐปฏิบัติหรือละเว้นการปฏิบัติหน้าที่โดยมิชอบ ศาลสั่งจำคุก 2 ปี และจำเลยที่ 8 ฐานเป็นเจ้าพนักงานของรัฐปฏิบัติหรือละเว้นการปฏิบัติหน้าที่โดยมิชอบ ศาลสั่งจำคุก 3 ปี
อย่างไรก็ตาม ศาลยกฟ้องโจทก์สำหรับจำเลยที่ 1 ถึงที่ 3 และจำเลยที่ 5 ถึงที่ 7 แต่ให้หมายขังจำเลยที่ 1 ถึงที่ 3 และจำเลยที่ 5 ถึงที่ 7 ไว้ระหว่างอุทธรณ์ เว้นแต่จะมีประกัน
คดีนี้สืบเนื่องมาจากเหตุการณ์เมื่อวันที่ 3 กันยายน 2555 เมื่อนายวรยุทธ อยู่วิทยา ขับรถยนต์ชนท้ายรถจักรยานยนต์ของ ดาบตำรวจวิเชียร กลั่นประเสริฐ เป็นเหตุให้ดาบตำรวจวิเชียรถึงแก่ความตาย ประเด็นสำคัญในคดีนี้อยู่ที่การเปลี่ยนแปลงความเร็วของรถยนต์ที่นายวรยุทธขับ ซึ่งเป็นหลักฐานสำคัญในการพิจารณาความผิดฐานขับรถโดยประมาท
...
พยานหลักฐานเดิมระบุว่ารถยนต์ของนายวรยุทธขับด้วยความเร็วเฉลี่ยประมาณ 177 กิโลเมตรต่อชั่วโมง ต่อมามีการเปลี่ยนแปลงคำให้การโดยอ้างว่าความเร็วอยู่ที่ประมาณ 80 กิโลเมตรต่อชั่วโมง ศาลพิจารณาประเด็นการใช้อิทธิพลบังคับ กดดัน และโน้มน้าวพยาน เพื่อให้มีการเปลี่ยนแปลงความเร็วของรถ
อัยการสูงสุดยื่นฟ้องจำเลยทั้ง 8 ในข้อหาต่าง ๆ ที่เกี่ยวข้องกับการปฏิบัติหน้าที่มิชอบ และการสนับสนุนช่วยเหลือผู้ต้องหา ศาลพิจารณาประเด็นอำนาจหน้าที่ของจำเลยแต่ละคน การสอบสวนของพนักงานอัยการ และความน่าเชื่อถือของพยานหลักฐาน
ผู้สื่อข่าวรายงานว่า ภายหลังฟังคำพิพากษาจำเลยที่ 1-8 ยื่นประกันตัวระหว่างอุทธรณ์คดี โดยจำเลยใช้หลักประกันและสัญญาประกันเดิม
โดยศาลมีคำสั่งให้จำเลยที่ 1-8 มีประกันตัวไประหว่างอุทธรณ์คดี",
ข่าวในกระแส,https://www.thairath.co.th/news/society,2025-04-23T20:58:22.758330,N/A,N/A,
"""ซ้อการ์ด"" อินฟลูฯ ดัง แชร์อุทาหรณ์ป่วยเข้า รพ. หลังกินผักสดกับของดิบ",https://www.thairath.co.th/news/society/2854480,2025-04-23T20:58:23.299470,N/A,"""ซ้อการ์ด"" อินฟลูเอนเซอร์ชื่อดัง โพสต์แชร์อุทาหรณ์ป่วยเข้า รพ. จากโรคกระเพาะอักเสบ เพราะกินผักสดล้างไม่สะอาด กับของดิบ ด้านแฟนคลับเป็นห่วงขอให้หายเร็วๆ
วันที่ 23 เม.ย. 68 มีรายงานว่า ""
ซ้อการ์ด
"" ณัฐชยานันท์ สุขวัฒนาพร อินฟลูเอนเซอร์ชื่อดัง ได้โพสต์ภาพและข้อความแชร์ประสบการณ์ป่วยโรคกระเพาะอักเสบเพราะชอบกินผักกับของดิบ
โดยระบุว่า ""จากใจคนชอบกินส้มตำ ผักสดและอาหารดิบเยอะมากๆ อยู่ดีๆ ปวดท้อง บิด แบบลงไปนอนกับพื้นเดินไม่ได้ หิวก็ปวดท้อง กินอิ่มก็ปวดท้อง กินยาก็ไม่หาย จนต้องแอดมิทเข้า รพ. เพื่อให้หมอส่องกล้อง
ปรากฏว่าเจอจุดแดงๆ อักเสบในกระเพาะอาหาร อันเนื่องมาจากกินผักสดที่ล้างไม่สะอาดมาเป็นเวลานานหลายปี จนทำให้กระเพาะอักเสบ ทรมานมากๆ และนอกจากนั้น โรคกระเพาะส่วนใหญ่ก็จะมาพร้อมกับการเป็นกรดไหลย้อนซึ่งก็ทรมานมากๆ เหมือนกัน
ใครที่ชอบกินผักดิบ อาหารสด แล้วมีอาการปวดท้อง อย่าละเลยอาการเหล่านี้ แล้วรีบไปพบหมอนะคะ ทางที่ดีก็พยายามกินอาหารที่มันปรุงสุก แล้วถ้าต้องกินผักสดก็ต้องล้างให้สะอาดนะคะ""
อย่างไรก็ตาม ในเวลาต่อมาได้มีคนเข้ามาแสดงความคิดเห็นให้กำลังใจและแชร์ต่อออกไปจำนวนมาก เช่น เป็นเหมือนกันเลยค่ะ เพิ่งไปส่องกล้องมาเหมือนกัน ต้องปรับเปลี่ยนอะไรหลายๆ อย่างเลย ปกติชอบกินส้มตำ น้ำชา รสจัด งดทานมาเกือบปีแล้ว อาการก็ดีขึ้นมาบ้าง แต่คงต้องดูแลตัวเองยาวๆ เลยค่ะ สู้ๆ นะคะ, ขอบคุณสำหรับความรู้ที่นำมาแชร์ค่ะ ขอให้สุขภาพแข็งแรง สดใส ตลอดไปค่ะ.
...
ข้อมูลจาก แฟนเพจ ซ้อก้าด
(
อ่าน ""ข่าวโซเชียล"" ทั้งหมดที่นี่
)",
"ข่าวดีรับเปิดเทอม ""กระทรวงศึกษาธิการ"" ไฟเขียวยกเลิกบังคับแต่ง ""ชุดลูกเสือ""",https://www.thairath.co.th/news/society/2854457,2025-04-23T20:58:23.697462,N/A,"ผู้ปกครองเฮ
""กระทรวงศึกษาธิการ""
ไฟเขียวยกเลิกบังคับแต่ง
""ชุดลูกเสือ""
เพื่อช่วยลดภาระค่าใช้จ่ายผู้ปกครอง
วันที่ 23 เมษายน 2568 นายสุรศักดิ์ พันธ์เจริญวรกุล รัฐมนตรีช่วยว่าการกระทรวงศึกษาธิการ กล่าวภายหลังการประชุมผู้บริหารองค์กรหลักของกระทรวงศึกษาธิการ (ศธ.) ว่า ในที่ประชุมทางสำนักงานลูกเสือแห่งชาติ (สลช.) ได้มีการรายงานว่า ขณะนี้ได้มีการเตรียมจัดทำประกาศยกเว้นเครื่องแบบและการแต่งกายลูกเสือของสถานศึกษา สังกัดกระทรวงศึกษาธิการ (ศธ.) โดยจะมีการประกาศอย่างเป็นทางการภายในเดือนเมษายนนี้ ซึ่งการดำเนินการเรื่องยกเว้นเครื่องแบบและการแต่งกายลูกเสือของสถานศึกษา เป็นไปตามสภาพเศรษฐกิจและสภาพอากาศในบริบทของแต่ละพื้นที่
ทั้งนี้ สำหรับชุดลูกเสือตามกฎกระทรวง จะมีอยู่ด้วยกัน 3 ชุด ประกอบด้วย ชุดพิธีการ ชุดฝึก และชุดลำลอง ซึ่งในเรื่องของการจัดการเรียนการสอนโรงเรียน สามารถเป็นผู้กำหนดเครื่องแบบตามความเหมาะสมของแต่ละพื้นที่ได้เลย เช่น เมื่อมีการจัดกิจกรรมเรียนวิชาลูกเสือ ผู้เรียนสามารถแต่งกายเพียงชุดพละ หรือชุดนักเรียนที่เด็กนักเรียนมีอยู่แล้ว และใช้ผ้าพันคอลูกเสือกำหนดเป็นสัญลักษณ์ของการเข้าเรียนหรือเข้าร่วมกิจกรรมแทนได้ เป็นต้น
อย่างไรก็ตาม เพื่อเป็นการลดภาระค่าใช้จ่ายให้แก่ผู้ปกครอง จึงขอประชาสัมพันธ์ถึงพ่อแม่ผู้ปกครองทุกคนในระหว่างรอกฎกระทรวงมีผลบังคับใช้ให้ทราบก่อนล่วงหน้า เพื่อจะได้ช่วยประหยัดค่าใช้จ่ายโดยไม่จำเป็น.
...",
“ฟู้ดแพนด้า” ประกาศยุติการให้บริการในประเทศไทย มีผล 23 พ.ค. 68 นี้,https://www.thairath.co.th/news/society/2854450,2025-04-23T20:58:24.195082,N/A,"foodpanda Thailand แจ้งยุติการให้บริการแอปพลิเคชัน มีผลเดือนหน้า ระบุสาเหตุสภาพตลาดในปัจจุบันไม่สอดคล้องกับกลยุทธ์ระยะยาว เสียใจอย่างยิ่ง ขอบคุณลูกค้าทุกท่าน
เมื่อวันที่ 23 เมษายน 2568 ผู้สื่อข่าวรายงานว่า เพจเฟซบุ๊ก
foodpanda
ผู้จัดจำหน่ายบริการอาหาร โพสต์ข้อความระบุว่า foodpanda Thailand ขอแจ้งยุติการให้บริการแอปพลิเคชัน foodpanda มีผลตั้งแต่วันที่ 23 พ.ค. 2568
ตลอดระยะเวลาที่ผ่านมา เราภาคภูมิใจเป็นอย่างยิ่งที่ได้ขับเคลื่อนธุรกิจร่วมจัดส่งความสุขผ่านทุกๆ ออเดอร์ให้แก่ลูกค้าทุกท่านในประเทศไทย เรารู้สึกเป็นเกียรติที่ได้รับใช้ลูกค้าที่รักยิ่งของเรา และได้รับการสนับสนุนที่ดีมาโดยตลอดจากร้านค้า พาร์ทเนอร์ และไรเดอร์ทุกท่านที่ร่วมเป็นผู้ขับเคลื่อนความสำเร็จที่ผ่านมา
แต่อย่างไรก็ตาม เนื่องจากสภาพตลาดในปัจจุบันไม่สอดคล้องกับกลยุทธ์ระยะยาวของฟู้ดแพนด้าอีกต่อไป
เรามีความเสียใจอย่างยิ่งที่การเดินทางของเราต้องสิ้นสุดลง และเราขอขอบพระคุณลูกค้าทุกๆ ท่านที่เชื่อมั่นในฟู้ดแพนด้าเสมอมา
ขอแสดงความนับถือ
ฟู้ดแพนด้า ประเทศไทย",
"คนกรุงเตรียมไร้เงา 27 เม.ย. นี้ ""ดวงอาทิตย์ตั้งฉากกรุงเทพฯ"" ครั้งแรกของปี 2568",https://www.thairath.co.th/news/society/2854418,2025-04-23T20:58:24.736623,N/A,"สถาบันวิจัยดาราศาสตร์ เผย 27 เม.ย. 68 นี้ จะเกิดปรากฏการณ์ ""ดวงอาทิตย์ตั้งฉากกับพื้นที่กรุงเทพฯ"" เป็นครั้งแรกในรอบปี วัตถุที่อยู่กลางแดดจะดูเสมือนไร้เงา ทั้งนี้ อาจไม่ใช่วันที่ร้อนที่สุด เนื่องจากขึ้นอยู่กับหลายปัจจัย
วันที่ 23 เมษายน 2568 2568 เพจเฟซบุ๊ก
NARIT สถาบันวิจัยดาราศาสตร์แห่งชาติ
โพสต์ข้อความระบุว่า 27 เม.ย. นี้
""ดวงอาทิตย์ตั้งฉากกรุงเทพฯ""
ครั้งแรกของปี
27 เมษายน 2568 ดวงอาทิตย์จะโคจรมาอยู่ในตำแหน่งตั้งฉากกับพื้นที่กรุงเทพมหานคร เป็นครั้งแรกของปี เวลาประมาณ 12:16 น. หากสังเกตวัตถุที่อยู่กลางแดดจะดูเสมือนไร้เงา เนื่องจากเงาจะตกอยู่ใต้วัตถุพอดี ทั้งนี้ อาจไม่ใช่วันที่ร้อนที่สุด เนื่องจากขึ้นอยู่กับหลายปัจจัย
ในช่วงเดือนเมษายน - พฤษภาคม ดวงอาทิตย์จะโคจรมาอยู่ในตำแหน่งตั้งฉากกับพื้นที่ประเทศไทย โดยเริ่มจากพื้นที่ภาคใต้ อ.เบตง จ.ยะลา เมื่อวันที่ 4 เมษายน 2568 ที่ผ่านมา และจะไล่ลำดับขึ้นไปทางเหนือเรื่อยๆ ก่อนจะสิ้นสุดที่ อ. แม่สาย จ. เชียงราย ในวันที่ 22 พฤษภาคม 2568
สำหรับ กรุงเทพมหานคร ดวงอาทิตย์ตั้งฉากเหนือศีรษะพอดีในวันที่ 27 เมษายน 2568 เวลาประมาณ 12:16 น. ในขณะที่เกิดปรากฏการณ์ หากสังเกตวัตถุกลางแดดจะดูเสมือนไร้เงา เนื่องจากเงาของวัตถุจะตกอยู่ใต้วัตถุพอดี ไม่มีเงาทอดออกมา ผู้สนใจสามารถร่วมสังเกตการณ์ โดยโปรดระมัดระวังการอยู่กลางแจ้ง ในสภาพอากาศร้อนจัด อาจส่งผลกระทบต่อสุขภาพได้ ทั้งนี้ วันที่ดวงอาทิตย์ตั้งฉากไม่จำเป็นต้องเป็นวันที่อากาศร้อนที่สุด เนื่องจากอากาศร้อนขึ้นอยู่กับหลายปัจจัย เช่น ปริมาณฝน เมฆ อิทธิพลจากมรสุม ความร้อนสะสม ฯลฯ
ปรากฏการณ์ดังกล่าวเกิดขึ้น 2 ครั้งต่อปี ในช่วงเดือนเมษายน-พฤษภาคม และในช่วงเดือนกรกฎาคม-กันยายน เนื่องจากประเทศไทยตั้งอยู่ที่ละติจูด 5-20 องศาเหนือ ดวงอาทิตย์จึงเคลื่อนผ่านใกล้จุดเหนือศีรษะ หรือตั้งฉากกับพื้นที่ดังกล่าวถึง 2 ครั้ง แต่ละจังหวัดของประเทศไทยจะมีวันและเวลาการเกิดปรากฏการณ์ดวงอาทิตย์ตั้งฉากที่แตกต่างกัน ตรวจสอบวันเวลาการเกิดปรากฏการณ์ในจังหวัดของท่านได้ที่ (ใช้พิกัดเขตอำเภอเมืองของแต่ละจังหวัดในการคำนวณ) ได้ที่
https://www.narit.or.th/Sun-Overhead-TH-2568
...
ขอบคุณข้อมูลจาก เฟซบุ๊ก NARIT สถาบันวิจัยดาราศาสตร์แห่งชาติ",
ข่าวยานยนต์,https://www.thairath.co.th/news/auto,2025-04-23T20:58:25.171073,N/A,N/A,
ส่องการทำงานพวงมาลัยไฟฟ้า Steer-by-wire ใน Mercedes-Benz New EQS 2026 ,https://www.thairath.co.th/news/auto/news/2854353,2025-04-23T20:58:25.864771,N/A,"ระบบบังคับเลี้ยวด้วยไฟฟ้า Steer-by-wire มีมานานแล้ว เครื่องบินโดยสารใช้คำสั่งอิเล็กทรอนิกส์เพียงอย่างเดียวในการเปลี่ยนทิศทางหรือองศามานานหลายทศวรรษแล้ว Nissan Infiniti Q50 รถหรูญี่ปุ่นนำระบบบังคับเลี้ยว Steer-by-wire มาใช้ในปี 2014 มันให้ความรู้สึกแปลก ๆ และเจ้าของส่วนใหญ่ยังไม่ชินกับความรู้สึกแปลกๆ ของการบังคับเลี้ยวที่แตกต่างไปจากพวงมาลัยติดตั้งมอเตอร์ไฟฟ้าหรือแม้แต่พวงมาลัยเพาเวอร์ที่ยังมีอยู่ในรถกระบะหลายรุ่น
...
Steer-by-Wire มีการทำงานที่เรียบง่าย พวงมาลัยจะเชื่อมต่อโดยตรงกับหน่วยควบคุม มอเตอร์ติดตั้งบนแรคระบบบังคับเลี้ยว เพื่อบังคับทิศทางโดยตรง การเชื่อมต่อทั้ง 2 ระบบ ผ่านสมองกลไฟฟ้าที่รับสัญญาณจากคนขับซึ่งทำหน้าที่ควบคุมพวงมาลัย และส่งสัญญาณไปยังระบบบังคับเลี้ยว สมองกลจะวิเคราะห์ข้อมูล เพื่อควบคุมการทำงานของระบบบังคับเลี้ยวแทนคนขับ ทั้งยังลดการหมุนพวงมาลัยให้น้อยลง โดยหมุนพวงมาลัยแต่ละทิศทางมากที่สุดไม่เกิน 150 องศา  เมื่อใช้ความเร็วสูง อัตราทดการเลี้ยวจะลดลง โดยเฉพาะเมื่อขับด้วยความเร็วสูง การปรับมุมเลี้ยวจะช้าลง เพื่อหลีกเลี่ยงโอกาสเสียการทรงตัว Steer-by-Wire ทำงานเหมือนกับระบบอัตราทดพวงมาลัยแปรผัน ทั้งยังสามารถทำงานร่วมกันกับระบบขับกึ่งอัตโนมัติเพื่อหลีกเลี่ยงอุบัติเหตุ ระบบสามารถช่วยบังคับเลี้ยวในขณะที่คนขับไม่สามารถตอบสนองสถานการณ์ได้รวดเร็วพอ
ยุคของระบบบังคับเลี้ยว Steer-by-wire กำลังกลับมาอีกครั้ง ด้วยความทันสมัยและให้ความรู้สึกดีกว่าเดิม จากซอฟแวร์อันชาญฉลาด Lexus และ Toyota เองก็มีพวงมาลัยแบบใหม่ออกมาใช้งาน รวมถึง Tesla Cybertruck ซึ่งมีคอมประจำรถที่ขึ้นชื่อเรื่องการคำนวณอย่างรวดเร็วปานสายฟ้าแลบ เพื่อตีความคำสั่งของผู้ขับ ในการเลี้ยวซ้าย ขวา ล่าสุดแบรนด์ตราดาว Mercedes-Benz ซึ่งเป็นผู้ประดิษฐ์รถยนต์ยุคแรกเริ่มมานานกว่า 138 ปี ก็ตัดสินใจว่าถึงเวลาแล้วที่คอมพิวเตอร์จะเข้ามาทำหน้าที่แทนการเปลี่ยนทิศทางของมนุษย์
แนวคิด Steer-by-wire ทำให้ Mercedes ประดิษฐ์พวงมาลัยที่บังคับด้วยไฟฟ้าขึ้นมาใหม่ได้อย่างแท้จริง  ไม่ว่าคุณจะมองและเรียกมันว่าอะไรก็ตาม นี่คือพวงมาลัยรุ่นใหม่เป็นแบบด้านบนแบน ด้านล่างโค้ง ช่วยให้มองเห็นด้านหน้าได้ชัดขึ้น โดยเฉพาะจอภาพ Mercedes 'Hyperscreens' รุ่นล่าสุด เมื่อติดตั้งพวงมาลัยรุ่นใหม่ ก็จะเห็นจอขนาดยักษ์ได้ชัดเจนมากยิ่งขึ้น ปุ่มสั่งงานด้วยระบบสัมผัสยังอยู่ต่อไป และไม่ว่าคุณจะเริ่นต้นหมุนพวงมาลัยเมื่อไหร่ นิ้วก็จะไปโดนปุ่มแล้วสลับเพลงที่กำลังเล่นผ่าน Apple carplay กระโดดไปยังคลื่นสถานีวิทยุชุมชนที่กำลังโฆษณาสินค้าโดยไม่ได้ตั้งใจ นั่นมันน่ารำคาญอยู่เหมือนกันกับการที่มีอะไรที่ไวต่อการตอบสนองไปติดอยู่กับตำแหน่งที่นิ้วของเราชอบไปโดน
Mercedes กล่าวว่า พวงมาลัย Steer-by-wire ที่ออกแบบใหม่ ช่วยเปิดพื้นที่ของคนขับ ทำให้การขึ้นและลงจากรถง่ายขึ้น เนื่องจากส่วนล่างที่แบนราบ ทำให้มีพื้นที่มากขึ้นในอนาคต พวงมาลัย Steer-by-wire เมื่อรวมกับระบบขับเคลื่อนอัตโนมัติเต็มรูปแบบ คนขับรถก็จะผ่อนคลายยิ่งขึ้น แต่จะผ่อนคลายได้จริงหรือไม่ ก็ไม่น่าจะใช่ เพราะคุณกำลังไว้วางใจให้โปรแกรมทำหน้าที่ขับเคลื่อนรถยนต์แทนที่ตัวคุณเองจะเป็นคนควบคุมมันให้อยู่ในร่องในรอย
...
ระบบพวงมาลัยไฟฟ้า Steer-by-wire จะไม่ถูกนำมาใช้กับ Mercedes ทุกรุ่น และน่าจะมีเฉพาะรถไฟฟ้าหรูของแบรนด์ตราดาวเท่านั้น ระบบบังคับเลี้ยวแบบใหม่ จะเปิดตัวในปีหน้า ในรถเก๋งไฟฟ้าหรูหรา EQS รุ่นปรับโฉม และจะยิ่งประณีตมากขึ้นเมื่อดูจากหนัง โลหะ และพลาสติกเกรดสูงที่ค่ายดาวสามแฉกเลือกใช้ Mercedes-Benz ให้เหตุผลว่า ""การสั่นสะเทือนที่เกิดจากพื้นผิวถนนที่ไม่เรียบ ซึ่งก่อนหน้านี้ ถูกส่งตรงไปยังผู้ขับขี่ผ่านพวงมาลัยในลักษณะของการรบกวน ตอนนี้สามารถป้องกันได้เกือบทั้งหมด การจอดรถจะง่ายขึ้น ด้วยอัตราทดพวงมาลัยแบบแปรผันที่หมุนมุมองศาของล้อช่วยเลี้ยวได้มากกว่าเดิม
...
ทั้งหมดนี้ล้วนแล้วแต่เป็นระบบใหม่ที่ฉลาด ในความเป็นจริง เราทุกคนเคยประสบกับช่วงเวลาที่คอมพิวเตอร์ขัดข้องหรือโทรศัพท์มือถือค้าง การรีเซ็ตแบบฮาร์ดรีเซ็ต ปิดหรือเปิดนั้นน่ากลัวน้อยกว่ามาก เมื่อคุณไม่ได้ยุ่งอยู่กับการบังคับรถขนาดสองตัน Mercedes ใช้เวลาในการทดสอบการทำงานของระบบนี้ เพื่อความปลอดภัยสูงสุด  เห็นได้ชัดว่าระบบบังคับเลี้ยว Steer-by-wire ผ่านการทดสอบในห้องแล็ปไปแล้วกว่าหนึ่งล้านกิโลเมตร และทดสอบบนสนามทดสอบอีกกว่าหนึ่งล้านกิโลเมตร เช่นเดียวกับเครื่องบินเจ็ตที่มีระบบบังคับเลี้ยวแบบไฟฟ้า Steer-by-wire การทำงานซ้ำซ้อนนั้นรวมอยู่ในระบบทั้งหมด: เซ็นเซอร์และหน่วยควบคุมจะคูณสอง ดังนั้น หากระบบใดระบบหนึ่งขัดข้อง ก็จะมีระบบสำรองที่ทำงานจากแหล่งจ่ายไฟแยกกัน ด้วยโค้ดที่แตกต่างกัน และนั่นยังไม่ใช่ทั้งหมดในด้านของความเสถียร
สมมติว่าคอมพิวเตอร์ทั้งสองเครื่องเกิดล่ม “แม้แต่ในกรณีที่ไม่น่าจะเกิดขึ้นได้มากที่สุดของความล้มเหลวทั้งหมด” “การนำทางด้านข้างยังคงเป็นไปได้ด้วยการบังคับเลี้ยวเพลาล้อหลัง และการแทรกแซงการเบรกเฉพาะล้อที่กำหนดผ่าน ESP” ซึ่งก็คือคอมพิวเตอร์อีกจำนวนหนึ่งนั่นเอง
...
Mercedes ทำถูกต้องแล้วที่เอาจริงเอาจังกับความปลอดภัยในการใช้งาน Steer-by-wire ส่วนหนึ่งเป็นเพราะว่าได้ใส่ระบบนี้เข้าไปในรถยนต์แล้ว นั่นคือ AMG One ที่มีพวงมาลัยที่ได้รับแรงบันดาลใจจาก F1 และที่สำคัญก็คือ แม้ว่า Mercedes-Benz จะเป็นผู้ประดิษฐ์รถยนต์สมัยใหม่ แต่คนที่คิดค้นวงพวงมาลัยในรถยนต์คนแรกของโลก ดันเป็นชาวฝรั่งเศสที่มองหาข้อได้เปรียบเพื่อการแข่งขันรถยนต์ นั่นถึงจะคิดไอเดียพวงมาลัยแบบวงกลมได้.
อาคม รวมสุวรรณ
E-Mail
chang.arcom@thairath.co.th
Facebook
https://www.facebook.com/chang.arcom
https://www.facebook.com/ARCOM-CHANG-Thairath-Online-525369247505358",
TOYOTA THAILAND OPEN 2025 ,https://www.thairath.co.th/news/auto/news/2854357,2025-04-23T20:58:26.371558,N/A,"สมาคมกีฬาแบดมินตันแห่งประเทศไทย ในพระบรมราชูปถัมภ์ และ Toyota Motor Thailand แถลงข่าวความพร้อมในการจัดการแข่งขันแบดมินตันรายการใหญ่ระดับนานาชาติ “Toyota Thailand Open 2025"" ชิงถ้วยพระราชทานพระบาทสมเด็จพระเจ้าอยู่หัว ทัวร์นาเมนต์เก็บคะแนนสะสมคะแนนอันดับโลกระดับ BWF เวิลด์ทัวร์ ซูเปอร์ 500 ชิงเงินรางวัลรวม รวมกว่า 475,000 ดอลลาร์สหรัฐ หรือประมาณ 16,200,000 บาท  การแข่งขันในครั้งนี้จะจัดขึ้นในระหว่างวันที่ 13-18 พฤษภาคม 2568 ณ อาคารนิมิบุตร สนามกีฬาแห่งชาติ กรุงเทพมหานคร
งานแถลงข่าวการจัดการแข่งขันรายการใหญ่ระดับนานาชาตินี้ ได้รับเกียรติจาก รัฐมนตรีสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา , คุณหญิงปัทมา ลีสวัสดิ์ตระกูล กรรมการคณะกรรมการโอลิมปิกสากล รองประธานสหพันธ์แบดมินตันโลก และ นายกสมาคมกีฬาแบดมินตันแห่งประเทศไทย ในพระบรมราชูปถัมภ์ , ดร.ก้องศักด ยอดมณี ผู้ว่าการการกีฬาแห่งประเทศไทย , คุณณัทธร ศรีนิเวศน์ ผู้ช่วยกรรมการผู้จัดการใหญ่ Toyota Motor Thailand , คุณนิธิ วชิรโกวิทย์ ผู้อำนวยการอาวุโส ฝ่ายจัดการด้านการเงินและบริหารสภาพคล่อง ธนาคารเอชเอสบีซี ประเทศไทย , คุณสุรเดช สนธิอรุณทัต ผู้จัดการทั่วไป บริษัท ฟาร์อีสท์สเปเชียลลิตี้ จำกัด (YONEX THAILAND) , คุณภพพสิษฐิ์ มีสมานยนต์ กรรมการผู้จัดการและผู้ร่วมก่อตั้ง โรโบอะคาเดมี (ประเทศไทย) และสื่อมวลชน ตลอดจนนักกีฬาแบดมินตันไทยเข้าร่วมในงานแถลงข่าว
...
สรวงศ์ เทียนทอง รัฐมนตรีว่าการกระทรวงการท่องเที่ยวและกีฬา กล่าวว่า “ในนามของกระทรวงการท่องเที่ยวและกีฬา รู้สึกยินดีและเป็นเกียรติอย่างยิ่งที่ได้มีโอกาสเข้าร่วมงานแถลงข่าวการแข่งขันกีฬาแบดมินตันนานาชาติ “TOYOTA Thailand Open 2025” ซึ่งเป็นการแข่งขันเพื่อชิงถ้วยพระราชทานพระบาทสมเด็จพระเจ้าอยู่หัว ภายใต้ทัวร์นาเมนต์ระดับ HSBC BWF World Tour Super 500 ซึ่งมีกำหนดจัดขึ้นระหว่างวันที่ 13 – 18 พฤษภาคม 2568 ณ อาคารนิมิบุตร สนามกีฬาแห่งชาติ โดยความร่วมมือของสมาคมกีฬาแบดมินตันแห่งประเทศไทย ในพระบรมราชูปถัมภ์ และหน่วยงานที่เกี่ยวข้อง”
“การแข่งขันในครั้งนี้ ซึ่งดำเนินไปตลอดระยะเวลา 6 วัน ถือเป็นเวทีสำคัญที่นักกีฬาแบดมินตันระดับแนวหน้าจากทั่วโลกจะได้มาประลองฝีมืออย่างเข้มข้น สร้างความประทับใจให้แก่ผู้ชมทั้งในสนามและผ่านการถ่ายทอดสดทั่วประเทศและทั่วโลก อีกทั้งยังเป็นโอกาสอันดีที่ประเทศไทยจะได้แสดงให้เห็นถึงศักยภาพในการเป็นเจ้าภาพที่เปี่ยมด้วยอัธยาศัยไมตรี ความเอื้อเฟื้อเผื่อแผ่ และความอบอุ่นในแบบฉบับไทย เพื่อการต้อนรับนักกีฬา ผู้ฝึกสอน เจ้าหน้าที่ทีม และแขกผู้มาเยือนจากนานาประเทศ”
ณัทธร ศรีนิเวศน์ ผู้ช่วยกรรมการผู้จัดการใหญ่ Toyota Motor Thailand กล่าวว่า “ในนามของ บริษัท Toyota Motor Thailand  ผมมีความยินดีและเป็นเกียรติอย่างยิ่ง ที่ได้มาร่วมงานแถลงข่าว ร่วมกับ กระทรวงการท่องเที่ยวและกีฬา การกีฬาแห่งประเทศไทย สมาคมกีฬาแบดมินตันแห่งประเทศไทย ในพระบรมราชูปถัมภ์ ในการจัดการแข่งขันแบดมินตัน รายการ “TOYOTA Thailand Open 2025” ซึ่งเป็นการแข่งขันรายการใหญ่ และสำคัญระดับโลก “BWF World Tour Super 500” ชิงถ้วยพระราชทานพระบาทสมเด็จพระเจ้าอยู่หัว และยังเป็นการสะสมคะแนนเพื่อทำอันดับโลกประจำปีของนักกีฬาแบดมินตันสายอาชีพ”
...
“ซึ่ง Toyota ให้ความสำคัญในการสนับสนุนการกีฬาของไทยอย่างต่อเนื่อง ภายใต้ความมุ่งมั่นที่จะ “ร่วมขับเคลื่อนความสำเร็จให้กับนักกีฬาไทย” จะเห็นได้จากการสนับสนุนทั้งในรูปแบบของการจัดการแข่งขันโดยบริษัทฯ เอง และการสนับสนุนสมาคมกีฬาต่างๆ เพื่อพัฒนาศักยภาพนักกีฬาไทยรุ่นใหม่ให้พร้อมสำหรับการแข่งขันในเวทีระดับโลก ตลอดจนพัฒนารากฐานวงการกีฬาให้เกิดความแข็งแกร่ง และรวมถึงการเป็นกำลังใจให้กับนักกีฬาที่สร้างชื่อเสียงให้กับประเทศมาโดยตลอด”
...
“การจัดการแข่งขันแบดมินตัน “TOYOTA Thailand Open” ครั้งนี้ นับเป็นโอกาสอันดีที่ประเทศไทยจะได้ต้อนรับนักกีฬาที่มีชื่อเสียงระดับโลก รวมทั้งนักท่องเที่ยวที่เป็นแฟนกีฬาแบดมินตันจากทั่วโลก ที่จะเดินทางมาร่วมเชียร์ซึ่งจะมีส่วนช่วยกระตุ้นเศรษฐกิจภาคการท่องเที่ยวและภาคบริการ และจะเป็นโอกาสดีที่นักกีฬาทีมชาติ และนักกีฬาดาวรุ่งไทย จะได้แสดงศักยภาพและทำผลงานที่ยอดเยี่ยมให้เป็นที่ประจักษ์แก่สายตาแฟนแบดมินตันทั่วโลก รวมถึงการจัดการแข่งขันนี้จะมอบความสุขให้กับคนไทยที่รักและชื่นชอบกีฬาแบดมินตัน มีโอกาสได้รับชมการแข่งขันและส่งกำลังใจ ส่งเสียงเชียร์กันอย่างเต็มที่ในบ้านเรา”
คุณหญิงปัทมา ลีสวัสดิ์ตระกูล กรรมการคณะกรรมการโอลิมปิกสากล รองประธานสหพันธ์แบดมินตันโลก และ นายกสมาคมกีฬาแบดมินตันแห่งประเทศไทย ในพระบรมราชูปถัมภ์ กล่าวว่า “หลังจากความสำเร็จอันงดงามของการแข่งขัน Princess Sirivannavari Thailand Masters 2025 เมื่อช่วงปลายเดือนมกราคมที่ผ่านมา วงการแบดมินตันไทยกำลังจะสร้างอีกหนึ่งปรากฏการณ์ระดับโลกกับการแข่งขัน TOYOTA Thailand Open 2025 ชิงถ้วยพระราชทาน พระบาทสมเด็จพระเจ้าอยู่หัว รายการระดับ BWF World Tour Super 500 นี้มีเงินรางวัลรวมกว่า 475,000 ดอลลาร์สหรัฐ หรือราว 16.2 ล้านบาท และจะจัดขึ้นระหว่างวันที่ 13–18 พฤษภาคม 2568 ณ อาคารนิมิบุตร สนามกีฬาแห่งชาติ”
...
“รายการนี้เป็นเวทีสำคัญของนักกีฬาจากทั่วโลกในการสะสมคะแนนอันดับโลก และเป็นโอกาสอันดีสำหรับนักกีฬาไทยในการแสดงศักยภาพต่อหน้าแฟน ๆ ชาวไทยอย่างใกล้ชิด การแข่งขันในปีนี้เป็นที่น่าจับตามองเป็นพิเศษ เพราะเป็นรายการหลังจากจบมหกรรมกีฬาโอลิมปิก ปารีส 2024 ซึ่งมีนักกีฬาระดับตำนานหลายคนประกาศอำลาสนาม ทำให้หลายประเทศจำเป็นต้องปรับทัพใหม่ โดยเฉพาะอย่างยิ่งประเภทคู่ การแข่งขันครั้งนี้จึงมีความหมายในแง่ของการจัดอันดับโลกและการจับสลากในรายการระดับนานาชาติตลอดปี”
“TOYOTA Thailand Open เป็นรายการแข่งขันอันทรงเกียรติ จัดต่อเนื่องมากว่า 40 ปี และเคยเป็นเวทีแจ้งเกิดของนักแบดมินตันระดับโลก ความสำเร็จของรายการนี้อยู่ที่การผสมผสานกีฬาและความบันเทิง หรือ Sportainment อย่างกลมกลืน ผ่านแสง สี เสียง ดนตรี และกิจกรรมสร้างสรรค์มากมาย จนกลายเป็นต้นแบบที่ได้รับการยอมรับในระดับสากล”
“สมาคมกีฬาแบดมินตันแห่งประเทศไทยฯ มุ่งมั่นยกระดับรายการนี้ให้เป็นหนึ่งใน Soft Power ของชาติ ที่สามารถสร้างความประทับใจให้นักกีฬาและผู้ติดตามจากทั่วโลก ทั้งนักกีฬา โค้ช ทีมงาน แฟนคลับ และครอบครัว หลายคนเลือกที่จะเดินทางมาพำนักในประเทศไทยทั้งก่อนและหลังการแข่งขัน และเลือกใช้ประเทศไทยเป็นศูนย์ฝึกซ้อม ซึ่งมีส่วนในการกระตุ้นเศรษฐกิจของประเทศอย่างมีนัยสำคัญ จึงขอเชิญชวนพี่น้องชาวไทยร่วมส่งแรงใจและแรงเชียร์ให้กับนักกีฬาของเราทุกคน เพื่อให้สามารถทำผลงานได้อย่างยอดเยี่ยมในรายการสำคัญนี้ การแข่งขันในปีนี้จึงรับประกันความเข้มข้น สนุกสนาน และเร้าใจอย่างแน่นอน”
ตารางการแข่งขัน TOYOTA Thailand Open 2025
วันอังคารที่ 13 พฤษภาคม 2568 การแข่งขันรอบคัดเลือก 9.00 น.
การแข่งขันรอบแรก 19.00 น.
วันพุธที่ 14 พฤษภาคม 2568 การแข่งขันรอบแรก 9.00 น.
วันพฤหัสบดีที่ 15 พฤษภาคม 2568 การแข่งขันรอบสอง 9.00 น.
วันศุกร์ที่ 16 พฤษภาคม 2568 การแข่งขันรอบก่อนรองชนะเลิศ 12.00 น.
วันเสาร์ที่ 17 พฤษภาคม 2568 การแข่งขันรอบรองชนะเลิศ 12.00 น.
วันอาทิตย์ที่ 18 พฤษภาคม 2568 การแข่งขันรอบชิงชนะเลิศ 12.00 น.
สามารถซื้อบัตรได้ที่ไทยทิคเก็ตเมเจอร์ทุกสาขา โดยจะเปิดขายในวันจันทร์ที่ 28 เมษายน 2568 มีบัตรวันต่อวันหลากหลายราคาให้เลือก ตั้งแต่ 1,200 , 1,000 , 900 , 750 , 600 , 500 , 450 , 300 , 200 และ 100 บาท หรือสามารถซื้อบัตรได้ที่บริเวณหน้างาน สำหรับแฟนกีฬาที่ไม่สามารถเข้าชมในสนามแข่งขัน สามารถติดตามชมการถ่ายทอดสด ผ่านทางช่อง Youtube : BWF TV รวมถึงสามารถชมและเชียร์นักกีฬาไทยได้ทาง True Visions
รายชื่อนักกีฬาแบดมินตันไทยที่เข้าร่วมการแข่งขัน TOYOTA Thailand Open 2025
อาทิ ชายเดี่ยว ""วิว"" กุลวุฒิ วิทิตศานต์ , ""กัน"" กันตภณ หวังเจริญ
หญิงเดี่ยว ""เมย์"" รัชนก อินทนนท์ ,""หมิว"" พรปวีณ์ ช่อชูวงศ์ ,""เม"" ศุภนิดา เกตุทอง ,""ครีม"" บุศนันทน์ อึ๊งบำรุงพันธุ์
ชายคู่ ""บาส” เดชาพล พัววรานุเคราะห์ กับ ""สกาย""กิตตินุพงษ์ เกตุเรน , ""พี"" พีรัชชัย สุขพันธ์ กับ “โอโม่” พรรคพล ธีระรัตน์สกุล
หญิงคู่ ""อันนา"" นันทน์กาญจน์ กับ ""มูนา"" เบญญาภา เอี่ยมสอาด
คู่ผสม ""บาส” เดชาพล พัววรานุเคราะห์ กับ ""เฟม"" ศุภิสรา เพียวสามพราน
สำหรับนักกีฬาชั้นนำของโลกที่จะเข้าร่วมการแข่งขัน อาทิ
ประเภทชายเดี่ยว โจนาธาน คริสตี้ มืออันดับ 4 ของโลกจากอินโดนีเซีย, แอนเดอร์ส แอนทอนเซ่น มืออันดับ 2 ของโลกจากเดนมาร์ก, โคได นาราโอกะ มืออันดับ 7 ของโลกจากญี่ปุ่น , โลว เคียงยิว มืออันดับ 17 ของโลกจากสิงคโปร์, โจว เทียนเฉิน มืออันดับ 9 ของโลกจากไต้หวัน
ประเภทหญิงเดี่ยว เฉิน ยู่เฟย มืออันดับ 8 ของโลกจากจีน , โทโมกะ มิยาซากิ มืออันดับ 7 ของโลกจากญี่ปุ่น, เหยา เจีย หมิน มืออันดับ 12 ของโลกจากสิงค์โปร์, มิเชล ลี มืออันดับ 20 ของโลกจากแคนาดา , ซิม ยูจิน มืออันดับ 16 ของโลกจากเกาหลีใต้
ประเภทชายคู่ ซาวิตไซราท แรงกี้ เรดดี้ กับ ชีราท เชตตี้ คู่มืออันดับ 10 ของโลกจากอินเดีย, ฟาร์จา อัลเฟียน กับ มูฮัมมัด ไรอัล อาเดรียนโต คู่มืออันดับ 4 ของโลกจากอินโดนีเซีย, ซาร์บา คายามาน กัวตาม่า กับ โม เรซ่า พาเลวี่ อีสฟารานี่ คู่มืออันดับ 8 ของโลกจากอินโดนีเซีย, แอรอน เชี๊ยะ กับ โซ วูยิค คู่มืออันดับ 6 ของโลกจากมาเลเซีย, มาน เหว่ย ชอง กับ ไค วุนตี้ คู่มืออันดับ 7 ของโลกจากมาเลเซีย, จิน ยอง กับ นา ซองซาน คู่มืออันดับ 63 ของโลกจากเกาหลีใต้
ประเภทหญิงคู่ เพิรล์ลี่ ตัน กับ ทินนาห์ มูลาริทาราน คู่มืออันดับ 5 ของโลกจากมาเลเซีย, เทสซ่า โจลลี่ กับ พูเรลล่า กายาตรี้ โกปีชาน คู่มืออันดับ 9 ของโลกจากอินเดีย
ประเภทคู่ผสม เจียง เจิ้นปัง กับ เหว่ย หย่าซิน คู่มืออันดับ 1 ของโลกจากจีน, เฟิง หยานเจ๋อ กับ หวง ตงปิง คู่มืออันดับ 2 ของโลกจากจีน, เกา ซินหว่า กับ เฉิน ฟางฮุ้ย คู่มืออันดับ 5 ของโลกจากจีน, ตัง ชุนมาน กับ ซื่อ หยิงซวด คู่มืออันดับ 6 ของโลกจากฮ่องกง.
อาคม รวมสุวรรณ
E-Mail
chang.arcom@thairath.co.th
Facebook
https://www.facebook.com/chang.arcom
https://www.facebook.com/ARCOM-CHANG-Thairath-Online-525369247505358",
Mazda ยกระดับการบริการหลังการขายปรับค่าแรงมาตรฐานใหม่,https://www.thairath.co.th/news/auto/news/2854347,2025-04-23T20:58:26.891954,N/A,"Mazda ยกระดับประสบการณ์ลูกค้า เพื่อสร้างความพึงพอใจสูงสุดด้านหลังบ้าน ด้วยบริการหลังการขายบวกนโยบายการปรับค่าแรงมาตรฐานใหม่ทั่วประเทศ เป็น 600 บาท/ชม. สำหรับต่างจังหวัด และ 680 บาท/ชม. สำหรับกรุงเทพฯ และปริมณฑล มอบความสบายให้กับลูกค้า Mazda Family เมื่อนำรถมาเข้ารับบริการที่ศูนย์บริการ Mazda ทั่วประเทศ พร้อมเปิดตัวโปรแกรมพิเศษ Mazda Warranty Plus ต่อความคุ้มครอง เพื่อคนแคร์รถ ด้วยการขยายการรับประกันคุณภาพอะไหล่รถยนต์จาก 3 ปี เป็น 5 ปี* อันเป็นสิทธิพิเศษที่จัดขึ้นภายใต้โปรแกรม Mazda Family การนำปรัชญาใหม่ Joy Drives Lives เข้ามาพัฒนาและปรับปรุงแผนการดำเนินธุรกิจ Mazda ตามแนวทาง Customer-Centric โดยให้ความสำคัญสูงสุดกับลูกค้าในทุก ๆ ประสบการณ์ เพื่อเป็นการคุ้มครองดูแลรถยนต์ Mazda คันโปรดของลูกค้าให้เป็นไปอย่างราบรื่นตลอดอายุการใช้งาน
ศราวุฒิ บรรยงค์กุล ผู้อำนวยการฝ่ายบริการลูกค้า Mazda Sales Thailand กล่าวว่า Mazda  มีความมุ่งมั่นที่จะส่งมอบประสบการณ์ที่ดียิ่งขึ้น เป็นไปอย่างครบวงจร เพื่อบรรลุเป้าหมายสูงสุด คือ การเป็นแบรนด์อันดับหนึ่งด้าน Customer Retention ตามความมุ่งมั่น โดยในปีงบประมาณ 2568 นี้ Mazda จะขับเคลื่อนงานบริการหลังการขายด้วยกลยุทธ์หลัก 4C ซึ่งมีพื้นฐานมาจากการคำนึงถึงสิทธิประโยชน์สูงสุดของลูกค้าที่จะได้รับ อันประกอบด้วย
...
Credibility ความน่าเชื่อถือ เพื่อลดความกังวลใจให้กับลูกค้าในการครอบครองรถยนต์มาสด้า ด้วยการยกระดับความสามารถด้านการจ่ายอะไหล่ การซ่อมบำรุง และปรับปรุงคุณภาพผลิตภัณฑ์
Convenience ความสะดวกสบาย เพื่อเพิ่มความสะดวกและรวดเร็วในการเข้ารับบริการที่โชว์รูม
Customer Care การดูแลเอาใจใส่ เพื่อสร้างประสบการณ์และความสัมพันธ์ที่ดีให้แก่ลูกค้า
Cost of Ownership ลดภาระค่าใช้จ่ายในการครอบครองรถยนต์มาสด้าที่สมเหตุสมผล เพื่อช่วยลดความกังวลใจในเรื่องค่าใช้จ่ายของลูกค้าตลอดระยะเวลาที่ครอบครองรถยนต์มาสด้า
เพื่อผลักดันนโยบายเหล่านี้ให้เป็นรูปธรรมมากยิ่งขึ้นและเพื่อยกระดับประสบการณ์ลูกค้า Mazda แจ้งว่า ได้นำเอาข้อเสนอแนะของลูกค้ามาพัฒนาคุณภาพการให้บริการ และได้ออกแบบนโยบายหลังการขายใหม่ เพื่อส่งมอบประสบการณ์ที่ดีที่สุด สำหรับลูกค้า Mazda Family เมื่อนำรถมาเข้ารับบริการที่ศูนย์บริการทั่วประเทศ ลูกค้าจะได้รับความสบายใจในเรื่องของค่าใช้จ่ายเกี่ยวกับการบำรุงรักษา ด้วยสิทธิพิเศษเหล่านี้
...
นโยบายการปรับค่าแรงใหม่ให้เป็นมาตรฐานเดียวกันทั่วประเทศ ค่าแรง 600 บาท/ชม. สำหรับโชว์รูมต่างจังหวัด* และค่าแรง 680 บาท/ชม. สำหรับกรุงเทพฯ และปริมณฑล สามารถตรวจสอบข้อมูลค่าใช้จ่ายในการบำรุงรักษารถตามระยะ และเช็กพื้นที่ศูนย์บริการมาตรฐาน Mazda และอัตราค่าแรงมาตรฐานใหม่ได้ ที่เว็บไซต์ https://www.mazda.co.th/th/maintenance
มอบความมั่นใจในทุกการดูแล โดยช่างผู้เชี่ยวชาญ พร้อมอะไหล่แท้คุณภาพจาก Mazda
เปิดตัวโปรแกรมพิเศษ Mazda Warranty Plus ต่อความคุ้มครอง เพื่อคนแคร์รถ เมื่อนำรถเข้าเช็กระยะต่อเนื่องตามกำหนด
...
สำหรับโปรแกรมพิเศษ Mazda Warranty Plus เป็นโปรแกรมที่มาสด้าริเริ่มขึ้นใหม่ เพื่อมอบสิทธิพิเศษให้กับลูกค้า Mazda Family ด้วยการขยายการรับประกันคุณภาพอะไหล่รถยนต์จาก 3 ปี เป็น 5 ปี* สำหรับชิ้นส่วนเครื่องยนต์ท่อนตรง เกียร์อัตโนมัติและเกียร์ธรรมดา เทอร์โบชาร์จเจอร์ และคาปาซิเตอร์ โดยมีเงื่อนไขเพิ่มเติมเล็กน้อยคือเป็นรถยนต์ที่มีอายุไม่เกิน 5 ปี หรือไม่เกิน 150,000 กม. (แล้วแต่อย่างใดอย่างหนึ่งถึงก่อน) มีประวัติการเข้าเช็กตามระยะครบตามกำหนดทุก 6 เดือน หรือทุก 10,000 กม. (แล้วแต่อย่างใดอย่างหนึ่งถึงก่อน) ครบทุกระยะ ซึ่งลูกค้าสามารถลงทะเบียนและตรวจสอบสิทธิพิเศษนี้ได้ตั้งแต่วันนี้ จนถึงวันที่ 31 ธันวาคม 2568 ที่ https://m.mazda.co.th/WarrantyPlusRegistration” นายศราวุฒิ กล่าว
...
Mazda ยังคงมุ่งมั่นสร้างสรรค์ประสบการณ์ให้กับลูกค้าอย่างต่อเนื่อง พร้อมเตรียมแผนงานในการนำเสนอโปรแกรมเพื่อมอบสิทธิพิเศษดี ๆ เช่นนี้ให้กับลูกค้าต่อไป สำหรับลูกค้า Mazda Family ที่ต้องการรับข้อมูลข่าวสารและสิทธิพิเศษที่จัดขึ้นเพื่อลูกค้าก่อนใคร สามารถเพิ่มเพื่อนผ่านแพลตฟอร์มไลน์ Mazda Sky Journey (Line Official Account: @skyjourney) นอกจากจะสามารถเช็กสิทธิพิเศษนี้ได้ก่อนใครแล้ว สามารถทำการจองนัดหมายล่วงหน้า เพื่อนำรถเข้ารับบริการได้ที่ศูนย์บริการ ทั่วประเทศผ่านแพลตฟอร์มนี้ได้เช่นกัน.
อาคม รวมสุวรรณ
E-Mail
chang.arcom@thairath.co.th
Facebook
https://www.facebook.com/chang.arcom
https://www.facebook.com/ARCOM-CHANG-Thairath-Online-525369247505358",
 Tera T63 รถสปอร์ตฝีมือคนไทย,https://www.thairath.co.th/news/auto/news/2854163,2025-04-23T20:58:27.604763,N/A,"เมื่อนึกถึงรถสปอร์ตน้ำหนักเบาที่เน้นวิ่งบนสนามแข่ง สหราชอาณาจักรอาจเป็นหนึ่งในประเทศแรกๆ ที่มีสำนักงาน บริษัทผลิตรถแข่ง และทีมแข่งที่เกี่ยวข้องกับวงการมอเตอร์สปอร์ตระดับโลก ในทางกลับกัน ประเทศไทยไม่ได้เป็นที่รู้จักในด้านการผลิตสปอร์ตคาร์ที่เน้นผู้ขับเป็นหลัก แต่นั้นไม่ได้หยุดยั้งกลุ่มคนไทยในการก่อตั้งบริษัทผลิตรถยนต์ของตนเองและสร้างสปอร์ตคาร์ตัวถังคาร์บอนไฟเบอร์สุดสวยขึ้นมาคันหนึ่ง
...
Tera S Motor สร้างรถที่น่าประทับใจ นั่นก็คือ T63 สำหรับแบรนด์ Tera S Motor นี้ก่อตั้งขึ้นในปี 2020 โดยเปิดตัวรถรุ่นคอนเซ็ปต์ของ T63 เมื่อปลายปีที่แล้ว ล่าสุด รถรุ่นนี้ได้จัดแสดงที่งาน Bangkok International Motor Show ยึดหลักการออกแบบที่คล้ายกับรถแข่ง โดยได้รับแรงบันดาลใจจากรถแข่งที่ดีที่สุดบางรุ่นของอังกฤษ
แกนหลักของ T63 คือ โครงคาร์บอนไฟเบอร์ ทำหน้าที่เป็นฐานสำหรับรองรับแชสซีน้ำหนักเบา T63 ขับเคลื่อนด้วยเครื่องยนต์เบนซิน 2.0 ลิตร เทอร์โบชาร์จ 4 สูบ จาก Honda ซึ่งเป็นเครื่องยนต์เดียวกับที่ใช้ใน Civic Type R โฉมปัจจุบัน เครื่องยนต์ได้รับการปรับแต่งให้รีดกำลังได้ 350 แรงม้า แรงบิด 500 นิวตันเมตร ส่งกำลังผ่านเกียร์ธรรมดา Sadev 6 สปีด ขับเคลื่อนล้อหลัง
...
รถต้นแบบ T63 มีกำลังจำกัดอยู่ที่ 350 แรงม้า แต่รายงานระบุว่า รุ่นผลิตจริงจะมีกำลังเพิ่มขึ้นเป็น 500 แรงม้า ด้วยกำลังนี้ คาดว่า T63 จะทำความเร็วจาก 0 ถึง 100 กม./ชม. ได้ในเวลาเพียง 3 วินาที โดยมีความเร็วสูงสุด 250 กิโลเมตรต่อชั่วโมง
...
แม้ว่าจะเป็นชื่อที่ค่อนข้างใหม่ในโลกยานยนต์ แต่ Tera S Motor ก็ไม่ได้ละเลยคุณสมบัติด้านสมรรถนะ T63 มีน้ำหนักเพียง 900 กก. โดยไม่รวมน้ำหนักคนขับและเชื้อเพลิง แผงตัวถังคาร์บอนไฟเบอร์จำนวนมาก การออกแบบได้รับแรงบันดาลใจจากต้นแบบที่ใช้ในการแข่งขันเลอมังค์ T63  มีปีกหลังขนาดใหญ่ ครีบฉลามที่โดดเด่น ดิฟฟิวเซอร์ที่ออกแบบมาเพื่อให้รถเกาะถนนอย่างมั่นคง
รถสปอร์ตคันนี้ มีประตูแบบปีกนกนางนวลเพื่อเพิ่มความน่าตื่นตาตื่นใจ ใช้ล้ออะลูมิเนียมหลอมขนาด 18 นิ้ว หุ้มด้วยยางสลิกสำหรับการแข่งขัน
ในส่วนของระบบเบรก T63 มาพร้อมกับคาลิปเปอร์ AP Racing 6 ลูกสูบที่ด้านหน้าและคาลิปเปอร์ 4 ลูกสูบที่ด้านหลัง ระบบกันสะเทือนปีกนกคู่ดับเบิ้ลวิชโบนที่ปลายทั้งสองข้างยึดเหล็กกันโคลงปรับได้เพื่อปรับแต่งการควบคุมรถให้เหมาะสมกับสภาพสนามแข่ง
T63 ใช้เกียร์ธรรมดาแบบ Sequential Transaxle ปุ่มเปลี่ยนเกียร์ Paddle Shift ระบบควบคุม ECU Motec M142 หน้าจอแสดงผลสี Motec Dash C125 ทำให้มอนิเตอร์ และควบคุมตัวรถได้อย่างแม่นยำระบบ Power Distribution Module จาก ECU Master พร้อมแป้นควบคุม ที่จะช่วยควบคุมและจ่ายไฟในรถยนต์ได้อย่างมีประสิทธิภาพ ชิ้นส่วนตัวถังคาร์บอน Prepreg ของ T63 ทั้งหมด จะช่วยมอบความแข็งแกร่งแต่มีน้ำหนักเบา.
อาคม รวมสุวรรณ
E-Mail
chang.arcom@thairath.co.th
Facebook
https://www.facebook.com/chang.arcom
https://www.facebook.com/ARCOM-CHANG-Thairath-Online-525369247505358/
...",
กรมทรัพยากรน้ำ ลงพื้นที่ติดตามการช่วยเหลือเกษตรกรจันทบุรี ใช้น้ำคุ้มค่าสู้วิกฤตภัยแล้ง,https://www.thairath.co.th/news/local/2854526,2025-04-23T20:58:28.115794,N/A,"กรมทรัพยากรน้ำ นำโดย นายโอภาส ถาวร รองอธิบดีกรมทรัพยากรน้ำ พร้อมด้วยผู้บริหารและเจ้าหน้าที่จากกรมทรัพยากรน้ำและสำนักงานทรัพยากรน้ำที่ 6 ร่วมลงพื้นที่ติดตามความคืบหน้าการใช้งานเครื่องสูบน้ำ ณ เทศบาลตำบลปัถวี จ.จันทบุรี เพื่อช่วยเหลือเกษตรกรให้ใช้น้ำอย่างคุ้มค่าและทั่วถึง ในวันที่ 23 เมษายน 2568
นายโอภาส ถาวร รองอธิบดีกรมทรัพยากรน้ำ กล่าวว่า เนื่องจากประชาชนในพื้นที่มีปัญหาขาดแคลนน้ำเพื่อใช้ในการเกษตร ดังนั้นกรมทรัพยากรน้ำ โดยสำนักงานทรัพยากรน้ำที่ 6 จึงได้เร่งช่วยเหลือด้วยการติดตั้งเครื่องสูบน้ำขนาด 30 นิ้ว ณ เทศบาลตำบลปัถวี (ฝายน้ำล้น คลองทัพนคร ทุ่งผี) หมู่ที่ 6 ต.ปัถวี อ.มะขาม จ.จันทบุรี โดยสูบน้ำจากต้นทางแหล่งน้ำไปจนถึงปลายทางน้ำ ใช้ท่อส่งน้ำรวมระยะทาง 30 กม. ซึ่งช่วยให้ประชาชนในพื้นที่ได้รับน้ำเพื่อทำการเกษตรได้ครอบคลุมพื้นที่ 6,125 ครัวเรือน 13,041 คน มีปริมาณการสูบน้ำ 5,029,920 ลบ.ม. (ข้อมูล ณ วันที่ 21 เมษายน 2568) โดยเกษตรกรส่วนใหญ่จะใช้น้ำในการเพาะปลูกผลไม้และพืชเศรษฐกิจ เช่น ทุเรียน เงาะ มังคุด ลองกอง และยางพารา รวม 9,975 ไร่ อีกทั้งการติดตั้งเครื่องสูบน้ำครั้งนี้ ยังช่วยสร้างประโยชน์ให้กับประชาชนในพื้นที่ในด้านอุปโภคและบริโภคได้ถึง 2,800 ครัวเรือน รวม 8,400 คน โดยจะมีปริมาณการสูบน้ำ 168,480 ลบ.ม.
“จากการลงพื้นที่ติดตามการดำเนินงานครั้งนี้ ได้รับฟังเสียงของประชาชนในพื้นที่หลายคนถึงความพึงพอใจในการใช้ประโยชน์จากทรัพยากรน้ำที่ได้สูบขึ้นมาใช้งานได้ทั่วถึง โดยเฉพาะเกษตรกรสวนผลไม้ที่ต้องการน้ำไปใช้ดูแลพืชผลทางการเกษตรในช่วงฤดูแล้งนี้ เพื่อให้ได้ผลผลิตตามเป้าหมาย ซึ่งที่ผ่านมาทางสำนักงานทรัพยากรน้ำที่ 6 ได้เคยช่วยเหลือติดตั้งเครื่องสูบน้ำในพื้นที่มาแล้วอย่างต่อเนื่อง ตั้งแต่ปีพ.ศ. 2563 และในปีนี้ พ.ศ. 2568 เป็นอีกปีที่ได้ดำเนินการติดตั้งเครื่องสูบน้ำเพื่อช่วยเหลือประชาชนในพื้นที่มาตั้งแต่วันที่ 17 ธันวาคม 2567 จนถึงปัจจุบัน” นายโอภาส กล่าว",
จีดีพีเกษตร ไตรมาส 1 ทิศทางสดใส เติบโตร้อยละ 3 ทุกสาขาขยายตัว คาดทั้งปี ขยายตัวร้อยละ 1.8 - 2.8,https://www.thairath.co.th/news/local/2854523,2025-04-23T20:58:28.528536,N/A,"นายฉันทานนท์ วรรณเขจร เลขาธิการสำนักงานเศรษฐกิจการเกษตร (สศก.) กระทรวงเกษตรและสหกรณ์ เปิดเผยถึง
ภาวะเศรษฐกิจการเกษตรในไตรมาส 1 ปี 2568 (มกราคม - มีนาคม 2568) พบว่า ขยายตัวร้อยละ 3.0 เมื่อเทียบกับช่วงเดียวกันของปี 2567
โดยมีปัจจัยสนับสนุนจากการเข้าสู่สภาวะลานีญาตั้งแต่เดือนกันยายน 2567 ทำให้มีฝนตกมากขึ้นต่อเนื่องมาถึงช่วงต้นปี 2568 ส่งผลให้ปริมาณน้ำในอ่างเก็บน้ำและแหล่งน้ำตามธรรมชาติมากกว่าปีที่ผ่านมา และสภาพอากาศโดยทั่วไปเอื้ออำนวยต่อการเพาะปลูกและการเจริญเติบโตของพืชและสัตว์ เกษตรกรจึงขยายเนื้อที่เพาะปลูกพืช ในพื้นที่ที่เคยปล่อยว่าง ประกอบกับมีการบริหารจัดการฟาร์มและดูแลเฝ้าระวังโรคในสัตว์ที่มีประสิทธิภาพ ขณะที่ ความต้องการบริโภคสินค้าเกษตรเพิ่มขึ้นตามการฟื้นตัวของภาวะเศรษฐกิจ ทำให้ทุกสาขาการผลิตขยายตัว ทั้งสาขาพืช สาขาปศุสัตว์ สาขาประมง สาขาบริการทางการเกษตร และ สาขาป่าไม้ เมื่อพิจารณารายสาขา มีรายละเอียดโดยสรุป ดังนี้
สาขาพืช ขยายตัวร้อยละ 4.2
เมื่อเทียบกับช่วงเดียวกันของปี 2567 เนื่องจากปริมาณน้ำในอ่างเก็บน้ำสำคัญและแหล่งน้ำตามธรรมชาติเพิ่มขึ้น และสภาพอากาศเอื้ออำนวยต่อการเพาะปลูกพืช ส่งผลให้พืชเจริญเติบโตได้ดีและให้ผลผลิตเพิ่มขึ้น สินค้าพืชที่มีผลผลิตเพิ่มขึ้น ได้แก่ ข้าวนาปี เนื่องจากสภาพอากาศเอื้ออำนวย และมีฝนตกเพิ่มขึ้นเมื่อเทียบกับปีที่ผ่านมา ทำให้มีปริมาณน้ำเพียงพอสำหรับการเพาะปลูกและการเจริญเติบโตของต้นข้าว เกษตรกรจึงขยายเนื้อที่เพาะปลูกในพื้นที่ที่ปล่อยว่าง ประกอบกับผลผลิตต่อไร่เพิ่มขึ้น ส่งผลให้ผลผลิตรวมทั้งประเทศเพิ่มขึ้น ข้าวนาปรัง เนื่องจากเนื้อที่เพาะปลูกเพิ่มขึ้นจากฝนที่ตกมากขึ้นในช่วงปลายปี 2567 ต่อเนื่องถึงต้นปี 2568 ส่งผลให้มีน้ำเพียงพอสำหรับการเพาะปลูก และเกษตรกรมีการขยายเนื้อที่เพาะปลูกเพิ่มขึ้นในพื้นที่นาปรังที่เคยปล่อยว่าง อ้อยโรงงาน เนื่องจากในช่วงปลายปี 2567 มีปริมาณน้ำฝนมากขึ้น สภาพอากาศเอื้ออำนวยต่อการเพาะปลูก ประกอบกับเกษตรกรมีการขยายพื้นที่เพาะปลูกจากแรงจูงใจด้านราคาอ้อยโรงงานที่อยู่ในเกณฑ์ดี ยางพารา เนื่องจากต้นยางพาราที่สามารถกรีดได้ส่วนใหญ่อยู่ในช่วงอายุที่ให้ผลผลิตสูง ประกอบกับมีปริมาณน้ำฝนที่เพียงพอ ทำให้ต้นยางสมบูรณ์ดี ปัญหาโรคใบร่วงลดลง และราคายางพาราอยู่ในเกณฑ์ดี จูงใจให้เกษตรกรดูแลรักษาและมีการกรีดยางเพิ่มขึ้น ลำไย เนื่องจากสภาพอากาศเอื้ออำนวยต่อการออกดอกติดผลมากกว่า ปีที่ผ่านมาที่มีอากาศร้อนและแห้งแล้ง ประกอบกับราคาลำไยในปีที่ผ่านมาอยู่ในเกณฑ์ดี จูงใจให้เกษตรกรมีการดูแลรักษาและเอาใจใส่มากขึ้น สินค้าพืชที่มีผลผลิตลดลง ได้แก่ ข้าวโพดเลี้ยงสัตว์ เนื่องจากเกษตรกรบางรายปรับเปลี่ยนพื้นที่ไปปลูกข้าวเพิ่มขึ้น จากราคาข้าวในช่วงที่ผ่านมาที่อยู่ในระดับสูง ส่งผลให้ปริมาณผลผลิตข้าวโพดเลี้ยงสัตว์ลดลง มันสำปะหลัง เนื่องจากพื้นที่เก็บเกี่ยวลดลงจากการระบาดของโรคใบด่างมันสำปะหลังในพื้นที่เพาะปลูกหลักทางภาคตะวันออกเฉียงเหนือ ประกอบกับการขาดแคลนท่อนพันธุ์คุณภาพดี ทำให้ผลผลิตต่อไร่ลดลง สับปะรดปัตตาเวีย เนื่องจากพื้นที่เพาะปลูกหลัก ในภาคกลางตอนล่างทั้งจังหวัดประจวบคีรีขันธ์และเพชรบุรี มีอากาศร้อนและฝนตกน้อย ทำให้มีปริมาณน้ำไม่เพียงพอ ส่งผลให้ผลสับปะรดแคระแกรน ไม่สมบูรณ์ และมีผลผลิตต่อไร่ลดลง ปาล์มน้ำมัน เนื่องจากในช่วงปลายปี 2566 ถึงต้นปี 2567 มีสภาพอากาศร้อน แห้งแล้ง ปริมาณน้ำไม่เพียงพอ ทำให้ทะลายที่ออกในช่วงต้นปี 2568 แห้งฝ่อ จำนวนทะลายลดลง ส่งผลให้ผลผลิตลดลง ทุเรียน และ เงาะ ผลผลิตลดลง เนื่องจากสภาพอากาศไม่เอื้ออำนวยในช่วงที่มีการออกดอก ทำให้ผลผลิตทุเรียนและเงาะนอกฤดูทางภาคใต้ที่ออกในช่วงไตรมาส 1 ลดลง และ มังคุด ผลผลิตลดลง เนื่องจากเนื้อที่ให้ผลในแหล่งผลิตสำคัญทางภาคตะวันออกและภาคใต้ลดลง จากการที่เกษตรกรโค่นต้นมังคุดไปปลูกต้นทุเรียนแทน ส่งผลให้ผลผลิตมังคุดนอกฤดูน้อยลง
สาขาปศุสัตว์
ขยายตัวร้อยละ 0.1
เนื่องจากสุกรซึ่งเป็นสินค้าปศุสัตว์ที่มีสัดส่วนมากที่สุดมีแนวโน้มลดลง แม้ว่าสินค้าปศุสัตว์ที่สำคัญชนิดอื่นๆ จะมีแนวโน้มเพิ่มขึ้น โดยสินค้าปศุสัตว์ที่มีผลผลิตเพิ่มขึ้น ได้แก่ ไก่เนื้อ เนื่องจากมีการขยายการผลิตเพื่อรองรับความต้องการบริโภคที่เพิ่มขึ้นทั้งในประเทศและต่างประเทศ ไข่ไก่ เนื่องจากสภาพอากาศเย็นและไม่ร้อนจัด ทำให้แม่ไก่ไข่มีการให้ไข่ได้ดี อย่างไรก็ตาม ปริมาณการผลิตยังเพิ่มขึ้นไม่มากนัก เนื่องจากคณะกรรมการนโยบายพัฒนาไก่ไข่และผลิตภัณฑ์ได้ขอความร่วมมือให้ผู้เลี้ยงปลดแม่ไก่ไข่ยืนกรงตามอายุที่เหมาะสม เพื่อรักษาเสถียรภาพราคาไข่ไก่ น้ำนมดิบ เนื่องจากเกษตรกรมีศักยภาพในการเลี้ยงโคนมมากขึ้น มีการจัดการฟาร์มที่มีประสิทธิภาพ สามารถลดต้นทุนการผลิต และเพิ่มผลผลิตได้มากขึ้น ส่วนสุกร ผลผลิตลดลง เนื่องจากมีการปรับลดกำลังการผลิต เพื่อควบคุมปริมาณสุกรให้สอดคล้องกับความต้องการบริโภคตามโครงการรักษาเสถียรภาพราคาสุกร ซึ่งในขณะเดียวกันผู้ประกอบการยังคงมีความเข้มงวดในการเลี้ยงและเฝ้าระวังการระบาดของโรคอหิวาต์แอฟริกาในสุกร
สาขาประมง ขยายตัวร้อยละ 0.4
เนื่องจากการผลิตกุ้งขาวแวนนาไมที่เพิ่มขึ้นเป็นหลัก ขณะที่ผลผลิตประมงอื่นๆ มีแนวโน้มลดลง โดยกุ้งขาวแวนนาไมเพิ่มขึ้น เนื่องจากเกษตรกรมีการบริหารจัดการฟาร์มที่ดี ทำให้กุ้งมีอัตราการรอดสูง ประกอบกับราคาที่เกษตรกรขายได้มีแนวโน้มสูงขึ้น จูงใจให้เกษตรกรปรับเพิ่มปริมาณการปล่อยลูกกุ้ง สินค้าประมง ที่มีผลผลิตลดลง ได้แก่ สัตว์น้ำที่นำขึ้นท่าเทียบเรือ เนื่องจากน้ำมันเชื้อเพลิงซึ่งเป็นต้นทุนการผลิตหลักยังอยู่ในระดับสูง ประกอบกับสภาพอากาศแปรปรวน มีฝนตกหนักและคลื่นลมแรง ทำให้ผู้ประกอบการออกเรือจับสัตว์น้ำน้อยลง ขณะที่ ปลานิล และ ปลาดุก ผลผลิตลดลง เนื่องจากราคาอาหารสัตว์น้ำซึ่งเป็นต้นทุนการผลิตหลักยังอยู่ในระดับสูง ประกอบกับสภาพอากาศที่แปรปรวน ส่งผลให้เกษตรกรปรับลดรอบการเลี้ยง และลดอัตราการปล่อยลูกปลา
สาขาบริการทางการเกษตร ขยายตัวร้อยละ 3.7
เนื่องจากการเข้าสู่สภาวะลานีญาตั้งแต่ช่วงปลายปีที่ผ่านมา ทำให้มีปริมาณน้ำฝนมากขึ้น ส่งผลดีต่อการเจริญเติบโตของพืช นอกจากนี้ น้ำต้นทุนที่มีเพียงพอ และสภาพอากาศ ที่เอื้ออำนวยต่อการเพาะปลูก ยังทำให้เกษตรกรขยายเนื้อที่เพาะปลูกพืชในพื้นที่ที่เคยปล่อยว่าง ส่งผลให้กิจกรรมการจ้างบริการเตรียมดินและเก็บเกี่ยวผลผลิตพืชที่สำคัญในภาพรวมเพิ่มขึ้น โดยเฉพาะข้าวนาปี ข้าวนาปรัง และอ้อยโรงงาน
สาขาป่าไม้ ขยายตัวร้อยละ 1.2
เนื่องจากผลผลิตไม้ยูคาลิปตัส ถ่านไม้ และรังนก เพิ่มขึ้น โดยไม้ยูคาลิปตัสเพิ่มขึ้นจากความต้องการใช้ในอุตสาหกรรมการผลิตเยื่อกระดาษทั้งภายในประเทศและต่างประเทศ รวมทั้งญี่ปุ่นที่มีความต้องการใช้เพื่อแปรรูปเป็นเชื้อเพลิงชีวมวล ถ่านไม้เพิ่มขึ้น เนื่องจากการขยายตัวของการส่งออกไปยังจีน ญี่ปุ่น และเกาหลีใต้ รวมถึงความต้องการใช้ภายในประเทศที่เพิ่มขึ้น และรังนกเพิ่มขึ้น เนื่องจากความต้องการของอุตสาหกรรมแปรรูปรังนกทั้งภายในและภายนอกประเทศ ขณะที่ไม้ยางพาราลดลงตามพื้นที่เป้าหมายการตัดโค่นพื้นที่สวนยางพาราเก่าและปลูกทดแทนด้วยยางพาราพันธุ์ดีหรือพืชเศรษฐกิจอื่น และราคายางพาราที่อยู่ในเกณฑ์ดี ทำให้เกษตรกรมีการตัดโค่นไม้ยางพาราลดลง ส่วนผลผลิตครั่งลดลง เนื่องจากสภาพอากาศที่แปรปรวนและไม่เอื้ออำนวยต่อการเจริญเติบโต
แนวโน้มเศรษฐกิจการเกษตรในปี 2568 คาดว่าจะอยู่ในช่วงร้อยละ 1.8 – 2.8 เมื่อเทียบกับปี 2567
โดยมีปัจจัยสนับสนุนจากปริมาณฝนที่มีมากขึ้นตั้งแต่ช่วงปลายปี 2567 ทำให้มีปริมาณน้ำในอ่างเก็บน้ำและในแหล่งน้ำธรรมชาติเพียงพอสำหรับการเพาะปลูก และสภาพอากาศที่เอื้ออำนวย ส่งผลดีต่อการเจริญเติบโตของพืชและสัตว์ ประกอบกับการขับเคลื่อนการพัฒนาการเกษตรอย่างต่อเนื่อง อย่างไรก็ตาม ยังมีปัจจัยเสี่ยงที่ต้องติดตามอย่างใกล้ชิด ทั้งความแปรปรวนของสภาพอากาศ และราคาปัจจัยการผลิตที่ยังอยู่ในระดับสูง รวมถึงปัจจัยภายนอก อย่างเศรษฐกิจโลกที่มีทิศทางชะลอตัว มาตรการกีดกันทางการค้าที่เข้มงวดมากขึ้น และสงครามการค้าระหว่างสหรัฐอเมริกาและจีนที่อาจส่งผลต่อโซ่อุปทานโลกและการค้าระหว่างประเทศ รวมทั้งการส่งออกสินค้าเกษตรและผลิตภัณฑ์ของไทย ซึ่งกระทรวงเกษตรฯ ได้วางแนวทาง
ขับเคลื่อนการพัฒนาภาคเกษตรทั้งในระยะเร่งด่วน
อาทิ เตรียมพร้อมรับมือต่อความแปรปรวนของสภาพอากาศและสถานการณ์ภัยพิบัติทางธรรมชาติ การรับมือและเฝ้าระวังกับสถานการณ์โรคใบร่วงยางพารา การแก้ปัญหาการขาดแคลนท่อนพันธุ์มันสำปะหลัง การลดต้นทุนการผลิต การปราบปรามการลักลอบนำเข้าสินค้าเกษตรผิดกฎหมาย การเตรียมพร้อมเพื่อรองรับสถานการณ์โลกที่เปลี่ยนแปลงอย่างรวดเร็ว รวมทั้ง
การขับเคลื่อนการพัฒนาภาคเกษตรในระยะต่อเนื่อง
อาทิ การจัดสรรที่ดินให้เกษตรกรสามารถมีที่ดินทำกินของตนเอง การพัฒนาระบบการประกันภัยภาคการเกษตร การส่งเสริมการผลิต การแปรรูป และการตลาดที่เป็นมิตรกับสิ่งแวดล้อม ลดการปล่อยก๊าซเรือนกระจก การบริหารจัดการน้ำอย่างมีประสิทธิภาพ การส่งเสริมเกษตรกร สถาบันเกษตรกรเป็นผู้ ให้บริการทางการเกษตรแบบครบวงจร การยกระดับสินค้าเกษตรให้มีคุณภาพ ปลอดภัย และต่อยอดสู่เกษตรมูลค่าสูง การส่งเสริมการรวมกลุ่มและเชื่อมโยงเครือข่ายการผลิตและการตลาด ตลอดจนการส่งเสริมการพัฒนา Soft Power จากภาคเกษตร เป็นต้น
อัตราการเติบโตของภาคเกษตร
หน่วย: ร้อยละ
ที่มา: กองนโยบายและแผนพัฒนาการเกษตร สำนักงานเศรษฐกิจการเกษตร (ประมาณการ ณ เดือนมีนาคม 2568)",
ธนาคารไทยเครดิต โชว์ผลประกอบการไตรมาสแรก กำไรสุทธิ 903 ล้าน สะท้อนความเชื่อมั่นธุรกิจโตตามเป้า,https://www.thairath.co.th/news/local/2854316,2025-04-23T20:58:28.930469,N/A,"ธนาคารไทยเครดิต (CREDIT) ประกาศผลกำไรสุทธิประจำไตรมาสแรกของปี 2568 อยู่ที่ 903.0 ล้านบาท เพิ่มขึ้นร้อยละ 100.8 จากช่วงเดียวกันของปีก่อน โดยมีปัจจัยหลักมาจากการลดลงของผลขาดทุนด้านเครดิตที่คาดว่าจะเกิดขึ้นอย่างมีนัยสำคัญ ที่ร้อยละ 42.5 เมื่อเทียบกับช่วงเดียวกันของปีก่อน ซึ่งเป็นผลจากการบริหารจัดการปล่อยสินเชื่ออย่างระมัดระวังของธนาคาร การออกมาตรการช่วยเหลือลูกหนี้ต่อเนื่อง และการเพิ่มจำนวนพนักงานเก็บเงินและเร่งรัดหนี้สินอย่างต่อเนื่อง ส่งผลให้คุณภาพของสินทรัพย์ดีขึ้น อย่างไรก็ตาม NPL Coverage Ratio ยังอยู่ในระดับสูงที่ร้อยละ 150.7 เพิ่มขึ้นเล็กน้อยจากช่วงเดียวกันของปีที่ผ่านมา เพื่อรองรับความไม่แน่นอนของเศรษฐกิจที่อาจจะเกิดขึ้นในอนาคต สอดคล้องกับกลยุทธ์การดำเนินงานที่ยังมุ่งเน้นความระมัดระวัง
ถึงแม้ว่าประเทศไทยเผชิญกับนโยบายการปรับเพิ่มภาษีสินค้านำเข้าจากต่างประเทศของสหรัฐอเมริกา และเหตุการณ์แผ่นดินไหวในช่วงปลายไตรมาส 1 ปี 2568 ธนาคารยังสามารถรักษาการเติบโตของกำไรได้ โดยได้รับแรงสนับสนุนจากการขยายตัวของสินเชื่ออย่างต่อเนื่อง และการบริหารความเสี่ยงที่มีประสิทธิภาพ ส่งผลให้ ยอดเงินให้สินเชื่อรวมอยู่ที่ 165,889.6 ล้านบาท ณ สิ้นไตรมาส 1 ปี 2568 เพิ่มขึ้นร้อยละ 1.7 จากปีก่อน นอกจากนี้ รายได้ดอกเบี้ยสุทธิเพิ่มขึ้นร้อยละ 1.6 ตามการเติบโตของพอร์ตสินเชื่อ ในขณะเดียวกัน ธนาคารยังสามารถควบคุมคุณภาพของสินทรัพย์จากการดำเนินงานได้อย่างมีประสิทธิภาพ โดยคงอัตราส่วนเงินให้สินเชื่อด้อยคุณภาพต่อเงินให้สินเชื่อ (Gross NPLs ratio) ที่ร้อยละ 4.4 ขณะที่อัตราส่วนต่างรายได้ดอกเบี้ยสุทธิ (Net Interest Margin: NIM) ยังคงอยู่ในระดับสูงที่ร้อยละ 7.9 สะท้อนถึงประสิทธิภาพในการดำเนินงานของธนาคาร
นายรอยย์ ออกุสตินัส กุนารา ประธานเจ้าหน้าที่บริหาร ธนาคารไทยเครดิต จำกัด (มหาชน) หรือ CREDIT เปิดเผยว่า “แม้จะอยู่ท่ามกลางความท้าทายทางเศรษฐกิจ ธนาคารไทยเครดิตยังคงดำเนินกลยุทธ์ที่เน้นความรอบคอบและมีวินัยทางการเงิน โดยให้ความสำคัญกับการบริหารคุณภาพของสินเชื่ออย่างเข้มงวด พร้อมทั้งพัฒนาผลิตภัณฑ์ที่มีความยืดหยุ่นสูง ให้ตอบโจทย์ความต้องการของลูกค้าในสภาพแวดล้อมทางธุรกิจที่เปลี่ยนแปลงอยู่ตลอดเวลา ซึ่งจะช่วยให้ธนาคารสามารถรับมือกับความผันผวนทางเศรษฐกิจได้อย่างมั่นคงและยั่งยืน”
นอกจากนี้ ในปี 2568 ธนาคารไทยเครดิตได้เปิดตัวผลิตภัณฑ์สินเชื่อใหม่ภายใต้ชื่อ “SME กล้าสู้” โดยมีเป้าหมายเพื่อเพิ่มโอกาสในการเข้าถึงแหล่งเงินทุนของผู้ประกอบการไมโครเอสเอ็มอี ให้สามารถก้าวข้ามอุปสรรคและความท้าทายทางธุรกิจได้อย่างมั่นใจและมีความมั่นคง สอดคล้องกับจุดยืนของธนาคารที่พร้อมยืนหยัดเคียงข้างผู้ประกอบการในทุกช่วงเวลา (“STANDBY เคียงข้าง SME ทุกช่วงเวลา”) สินเชื่อ “SME กล้าสู้” ถือเป็นครั้งแรกที่ธนาคารนำโมเดลการพิจารณาสินเชื่อแบบอิงความเสี่ยง (Risk-based Pricing) มาใช้กับกลุ่มลูกค้าไมโครเอสเอ็มอี ที่มีความยืดหยุ่น สามารถคำนวณอัตราดอกเบี้ยตามระดับความเสี่ยงของผู้ประกอบการแต่ละราย ซึ่งช่วยให้ลูกค้าได้รับเงื่อนไขสินเชื่อที่เหมาะสมยิ่งขึ้น ในขณะเดียวกัน ธนาคารยังคงเดินหน้าผลักดัน “สินเชื่อเถ้าแก่ใหญ่” อย่างต่อเนื่อง เพื่อเพิ่มทุนหมุนเวียนและเสริมสภาพคล่องให้แก่ผู้ประกอบการรายย่อย สามารถต่อยอดกิจการเพื่อการเติบโตอย่างยั่งยืนในระยะยาว รองรับความไม่แน่นอนของสถานการณ์เศรษฐกิจ
กลยุทธ์สำคัญที่ธนาคารใช้ในการขับเคลื่อนเป้าหมายการเติบโตในปี 2568 ประกอบด้วย
1. การขยายสินเชื่อในกลุ่มผลิตภัณฑ์หลัก
2. การพัฒนาและปรับปรุงระบบเทคโนโลยีสารสนเทศให้มีประสิทธิภาพมากยิ่งขึ้น
3. การสร้างและพัฒนาธุรกิจใหม่ เพื่อเพิ่มแหล่งรายได้ในอนาคต
กลยุทธ์ทั้งสามด้านนี้สอดคล้องกับแผนการดำเนินงานระยะยาวของธนาคาร ซึ่งมุ่งสนับสนุนการเติบโตอย่างยั่งยืนและเสริมสร้างศักยภาพการแข่งขันในระยะยาว
“ธนาคารมุ่งมั่นยกระดับการให้บริการทางการเงินอย่างยั่งยืน โดยให้ความสำคัญกับการวางรากฐานที่มั่นคงผ่านการนำเทคโนโลยีสารสนเทศเข้ามาปรับปรุงกระบวนการดำเนินงาน เพื่อเพิ่มความคล่องตัวในการรับมือกับสภาพแวดล้อมทางเศรษฐกิจที่เปลี่ยนแปลงอย่างรวดเร็ว ทั้งยังถือเป็นการยกระดับระบบและแพลตฟอร์มของธนาคารให้สมบูรณ์แบบและตอบรับกับกระแสดิจิทัลในภาคอุตสาหกรรมการเงินทั้งในปัจจุบันและอนาคต นอกจากนี้ ธนาคารยังมีแผนพัฒนาผลิตภัณฑ์และบริการอย่างต่อเนื่อง รวมถึงการขยายจุดให้บริการลูกค้าผ่านการเปิด Business Center ในจังหวัดที่เป็นศูนย์กลางธุรกิจ เพื่อรองรับความต้องการของลูกค้าให้มีความสะดวกครอบคลุมและมีประสิทธิภาพยิ่งขึ้น” นายรอยย์ กล่าวเพิ่มเติม",
"CKPower สานต่อ ""โครงการหิ่งห้อย"" ปีที่ 8",https://www.thairath.co.th/news/local/2854210,2025-04-23T20:58:29.438317,N/A,"กรุงเทพฯ 22 เม.ย. 2568 - บริษัท ซีเค พาวเวอร์ จำกัด (มหาชน) หรือ CKPower (ชื่อย่อหลักทรัพย์: CKP) หนึ่งในผู้นำในการผลิตไฟฟ้าจากพลังงานหมุนเวียนที่ใหญ่ที่สุดในภูมิภาคและมีคาร์บอนฟุตพรินต์ต่ำที่สุดรายหนึ่ง เดินหน้าสานต่อการจัดโครงการหิ่งห้อยปีที่ 8 ชูแนวคิด ""จุดประกายการเรียนรู้ เปิดประตูสู่ความยั่งยืน"" ผ่านการส่งมอบอาคารห้องสมุด ประหยัดพลังงาน พร้อมสร้างองค์ความรู้ด้านพลังงานหมุนเวียน และการอนุรักษ์ ปกป้อง ฟื้นฟูทรัพยากรธรรมชาติและสิ่งแวดล้อมให้กับนักเรียน ณ ศูนย์การเรียนตำรวจตระเวนชายแดนบ้านแม่มุใน บริษัท ซีเค พาวเวอร์ จำกัด (มหาชน) อุปถัมภ์ อ.แม่แจ่ม จ.เชียงใหม่
นายธนวัฒน์ ตรีวิศวเวทย์ กรรมการผู้จัดการ บริษัท ซีเค พาวเวอร์ จำกัด (มหาชน) หรือ CKPower กล่าวว่า ภายใต้กรอบการดำเนินงานสร้างคุณค่าสู่สังคม หรือ CSR Strategy Framework เป็นระยะเวลา 5 ปี (พ.ศ. 2565-2569) ของ CKPower ยังคงเดินหน้าใช้ขีดความสามารถของบุคลากรในองค์กร โดยเฉพาะในด้านวิศวกรรมไฟฟ้าจากพลังงานหมุนเวียนเพื่อพัฒนาชุมชน สังคม สิ่งแวดล้อมและเศรษฐกิจผ่านโครงการหิ่งห้อย โดยได้ริเริ่มมาตั้งแต่ปี 2559 จากความมุ่งมั่น ตั้งใจในการใช้ความเชี่ยวชาญด้านพลังงานหมุนเวียน วิศวกรรม เข้าไปเสริมสร้างศักยภาพของชุมชนและสังคมในพื้นที่โดยรอบโรงไฟฟ้าและพื้นที่ห่างไกล ซึ่งดำเนินการต่อเนื่องจนถึงปัจจุบันก้าวสู่ปีที่ 8 โดยยังคงมีหมุดหมายสำคัญในการเพิ่มการเข้าถึงพลังงานหมุนเวียนให้กับชุมชนและปลูกฝัง DNA ของพนักงานให้มีจิตอาสาร่วมกันส่งต่อความรู้การอนุรักษ์ ปกป้อง ฟื้นฟู ทรัพยากรธรรมชาติและสิ่งแวดล้อมให้กับเยาวชนอย่างสม่ำเสมอและสอดคล้องกับแผนการพัฒนาอย่างยั่งยืนของสหประชาชาติ (SDGs)
นายธนวัฒน์ กล่าวต่อไปว่า โครงการหิ่งห้อยปีที่ 8 CKPower ได้ส่งมอบอาคารห้องสมุดใหม่ในรูปแบบอาคารประหยัดพลังงานด้วยการเพิ่มช่องแสงจากธรรมชาติ เพิ่มอากาศถ่ายเท สามารถลดการใช้ไฟฟ้าภายในอาคาร โดยได้รับการสนับสนุนที่ดีจากจิตอาสา CKPower Group กว่า 250 คน ผนึกพลังพัฒนาพื้นที่ให้สามารถใช้ประโยชน์ได้มากยิ่งขึ้นผ่านการปรับปรุงพื้นที่โดยรอบให้เหมาะสมกับการใช้งานและส่งเสริมสภาพแวดล้อมการเรียนรู้ ควบคู่ไปกับการส่งต่อความรู้ด้านพลังงานหมุนเวียน โดยห้องสมุดเดิมได้ปรับนำไปใช้ในการเรียนการสอนสำหรับเด็กประถมศึกษาปีที่ 5 และ 6 ซึ่งที่ผ่านมาบริษัทฯ ได้สร้างอาคารเรียน รวมถึงบ้านพักสำหรับนักเรียนและครู โดยติดตามและสนับสนุนภาคการศึกษาในมิติต่างๆ ต่อเนื่องมาตั้งแต่ปี 2561
ทั้งนี้ ผลลัพธ์จากโครงการหิ่งห้อยตลอด 8 ปี คือ การที่ CKPower ได้เพิ่มการเข้าถึงพลังงานหมุนเวียนให้ชุมชนถึง 100,330 วัตต์ เพิ่มความรู้ทางด้านพลังงานหมุนเวียนแก่ครูผู้นำและเยาวชนแล้ว 9,513 คน และเพิ่มความรู้สู่การปกป้องทรัพยากรธรรมชาติและสิ่งแวดล้อม 4,377 คน ผ่านกรอบดำเนินงานสร้างคุณค่าสู่สังคม (CSR Strategy Framework 2565 - 2569) ซึ่งครอบคลุมทั้งมิติสังคม สิ่งแวดล้อม เศรษฐกิจ ได้แก่ 1.หิ่งห้อยพลังงานหมุนเวียนเพื่อคุณภาพชีวิตที่ดี โดยมุ่งเน้นเรื่องการเข้าถึงและเพิ่มความรู้เกี่ยวกับพลังงานหมุนเวียน เพื่อส่งมอบพลังงานสะอาดให้กับชุมชนและสังคม 2.หิ่งห้อยเพื่อการอนุรักษ์ ปกป้อง ฟื้นฟูทรัพยากรธรรมชาติและสิ่งแวดล้อม โดยมุ่งเสริมสร้างองค์ความรู้และขยายพื้นที่อนุรักษ์ เพื่อปกป้องและฟื้นฟูทรัพยากรป่า และ 3.หิ่งห้อย นวัตกรรมสร้างโอกาสเพื่อชุมชน โดยมุ่งต่อยอดนวัตกรรมสู่การพัฒนาอาชีพ ซึ่งดำเนินการผ่านโครงการ จัดทำผ่านโครงการ One Powerplant One Product (OPOP) มุ่งเน้นการพัฒนาเศรษฐกิจชุมชนควบคู่กับการสนับสนุนการสร้างอาชีพและเพิ่มมูลค่าผลิตภัณฑ์ท้องถิ่นในพื้นที่รอบโรงไฟฟ้า
CKPower ยังคงเดินหน้าสานต่อโครงการหิ่งห้อยตามกรอบสร้างคุณค่าสู่สังคมเพื่อบรรลุเป้าหมายภายในปี 2569 ร่วมกับพนักงานในองค์กรทุกระดับ ชุมชน และภาคีเครือข่าย ทั้งในประเทศไทย และสปป.ลาว โดยมุ่งการส่งเสริมการเข้าถึงพลังงานหมุนเวียน และจัดตั้งกองทุนพลังงานหมุนเวียนเพื่อให้เกิดการดูแลร่วมกันในระยะยาว รวมถึงขยายกลุ่มครูและเยาวชนผู้นำทางด้านพลังงานหมุนเวียน เพื่อยกระดับคุณภาพชีวิตอย่างยั่งยืน และสร้างผลกระทบเชิงบวกในวงกว้างต่อไป นายธนวัฒน์ กล่าวทิ้งท้าย",
มจพ. จัดอบรมพื้นฐานเกี่ยวกับเซมิคอนดักเตอร์ฯ,https://www.thairath.co.th/news/local/2854111,2025-04-23T20:58:29.851761,N/A,"รองศาสตราจารย์ ดร.เพียรพูล กมลจิตร์ประภา คณบดีคณะวิทยาศาสตร์ประยุกต์ มหาวิทยาลัยเทคโนโลยีพระจอมเกล้าพระนครเหนือ (มจพ.) กล่าวต้อนรับและเปิดโครงการอบรมพื้นฐานเกี่ยวกับเซมิคอนดักเตอร์และเทคโนโลยีการประกอบแผ่นวงจรพิมพ์ (Basics about Semiconductor & PCBA Technology) วันที่ 21 เมษายน 2568 ณ ห้อง 304 จัดโดย ศูนย์พัฒนากำลังคนด้านเซมิคอนดักเตอร์และแผ่นวงจรพิมพ์ (Semiconductor and PCB Manpower Development Center, SePMC) คณะวิทยาศาสตร์ประยุกต์ มจพ. ร่วมกับ สมาคมสภาคณบดีวิทยาศาสตร์ (สภาคณบดีวิทยาศาสตร์แห่งประเทศไทย) โดยมี รองศาสตราจารย์ ดร.สุรพันธ์ ยิ้มมั่น รองอธิการบดีฝ่ายส่งเสริมอุตสาหกรรมและพัฒนาธุรกิจศึกษา มจพ. พร้อมด้วย ดร.เฉลิมศักด์ สุมิตไพบูลย์ ที่ปรึกษาหัวหน้าส่วนงานคณะวิทยาศาสตร์ประยุกต์ ผู้ช่วยศาสตราจารย์ ดร.อนุสรา ศรีสรวล รองคณบดีฝ่ายอุตสาหกรรมสัมพันธ์และสหกิจศึกษา ผู้ช่วยศาสตราจารย์ ดร.ชัชวาล สิงหะพล รองคณบดีฝ่ายพัฒนาวิจัยและบริการวิชาการ และ ผู้ช่วยศาสตราจารย์ ดร.เสาวภา ถ้ำสิงห์ นิยมไทย ผู้ช่วยคณบดีฝ่ายวิจัยและนวัตกรรม เข้าร่วมพิธีเปิดโครงการอบรมฯ วัตถุประสงค์เพื่อให้ความรู้กับบุคลากรมหาวิทยาลัยในเครือข่าย ครอบคลุมเนื้อหาเกี่ยวกับกระบวนการผลิตประกอบเซมิคอนดักเตอร์ การประกอบแผ่นวงจรพิมพ์ การทดสอบทางไฟฟ้า และการวิเคราะห์ความล้มเหลวและความน่าเชื่อถือของ IC package จัดการอบรมระหว่างวันที่ 21 – 24 เมษายน 2568 คณะวิทยาศาสตร์ประยุกต์ มจพ.
",
Thairath Ads บริการใหม่จากไทยรัฐ เปิดพื้นที่โฆษณาสนับสนุนธุรกิจ SMEs ต่อยอดจุดแข็งเว็บข่าวอันดับ 1,https://www.thairath.co.th/news/local/2851245,2025-04-23T20:58:30.262129,N/A,"ไทยรัฐ
เปิดตัวโซลูชันใหม่
Thairath Ads
ระบบซื้อโฆษณาด้วยตนเองบนเว็บไซต์ไทยรัฐออนไลน์ จากการต่อยอดจุดแข็งที่เป็นเว็บไซต์ข่าวอันดับ 1 ของประเทศไทย ที่มียอดผู้เข้าชม 1.5 ล้านคนต่อวัน หรือประมาณ 25 ล้านคนต่อเดือน โดยมีกลยุทธ์หลักในการเปลี่ยนผู้อ่านข่าวบนเว็บไซต์ไทยรัฐให้กลายเป็นลูกค้าของธุรกิจ เพื่อสร้างโอกาสในการเติบโต เพิ่มยอดขาย พร้อมใช้งานง่าย ไม่ซับซ้อน ไม่มีค่าใช้จ่ายแอบแฝง และสามารถเข้าถึงกลุ่มเป้าหมายจำนวนมาก
ผนวกกับความท้าทายของธุรกิจ SME โดยเฉพาะรายเล็ก ต้องเผชิญในยุคที่ต้นทุนด้านโฆษณาและการตลาดเพิ่มสูงขึ้นอย่างต่อเนื่อง ท่ามกลางสภาพแวดล้อมทางธุรกิจที่เปลี่ยนแปลงรวดเร็วและแข่งขันสูง ทำให้การเข้าถึงช่องทางสื่อคุณภาพกลายเป็นเรื่องยาก ไทยรัฐออนไลน์จึงมองเห็นโอกาสในการสนับสนุนผู้ประกอบการรายย่อยอย่างจริงจัง ด้วยการเปิดโซลูชันโฆษณาที่เจ้าของกิจการและ SME สามารถโปรโมตสินค้าและบริการได้ด้วยตนเอง
คุณจิตสุภา วัชรพล ประธานเจ้าหน้าที่บริหารร่วมไทยรัฐทีวีและไทยรัฐออนไลน์
เปิดเผยถึงโซลูชันใหม่สำหรับ SME นี้ว่า “Thairath Ads เกิดขึ้นจากการมองเห็นโอกาสของการนำจุดแข็งของไทยรัฐออนไลน์ที่มีผู้เข้าชมหลักล้านคนต่อวัน เรามีฐานผู้อ่านที่หลากหลาย เข้าถึงกลุ่มเป้าหมายได้ทั่วประเทศ เหมาะกับทุกประเภทธุรกิจ เราต้องการให้ SME สามารถเข้าถึงการโฆษณาบนไทยรัฐได้ง่ายขึ้น ใช้งานสะดวก ไม่ซับซ้อน และไม่ต้องมีความรู้ด้านเทคนิคมาก ก็สามารถลงโฆษณาด้วยตนเองได้ และมีแพ็กเกจราคาที่เป็นมิตร เริ่มต้นเพียง 1,000 บาท เพื่อให้ทุกธุรกิจสามารถเข้าถึงสื่อคุณภาพได้ โดยเฉพาะกลุ่มผู้ประกอบการรายเล็กที่มักประสบปัญหาเรื่องต้นทุนโฆษณา หรือข้อจำกัดเรื่องงบประมาณในการทำการตลาด เราตั้งใจพัฒนา Thairath Ads ให้เป็นเครื่องมือที่ช่วยให้ทุกธุรกิจสามารถทำการตลาดให้กับสินค้าและบริการได้ง่ายขึ้น บนสื่อคุณภาพที่คนไทยเข้าถึงมากที่สุด”
Thairath Ads
มีเป้าหมายที่จะพัฒนาให้เป็นช่องทางโฆษณาและการตลาดที่เข้าถึงได้ สำหรับผู้ประกอบการ SME และร้านค้าออนไลน์ ที่ต้องการโปรโมตแบรนด์และสินค้าให้เป็นที่รู้จักในวงกว้าง ด้วยต้นทุนที่จับต้องได้ ใช้งานง่าย และเข้าถึงกลุ่มเป้าหมายจำนวนมาก ด้วยงบประมาณที่ไม่ต้องสูง ก็สามารถสร้างการรับรู้ และเพิ่มโอกาสในการขายได้ ในระยะแรก Thairath Ads มุ่งเน้นไปที่การช่วยให้แบรนด์ของผู้ประกอบการเป็นที่รู้จักมากขึ้น และสร้างความน่าสนใจให้กับสินค้าและบริการ ผู้ลงโฆษณาสามารถเลือกกลุ่มเป้าหมายได้เอง ตามหมวดหมู่เนื้อหาที่สอดคล้องกับความสนใจของลูกค้า (Content Categories)
สำหรับผู้ประกอบการและผู้ที่สนใจ สามารถสมัครบัญชีผู้ลงโฆษณาและเริ่มต้นใช้งาน Thairath Ads ได้ที่
admanager.thairath.co.th
และติดตามข่าวสารได้ทางช่องทางออนไลน์ของไทยรัฐทุกแพลตฟอร์ม",
